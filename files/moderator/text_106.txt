https://moderator.az/dunya/400620/koziri-zerersizlesdirmek-ucun-in-ordusu-abs-aviadasiyicisinin-maketine-raket-zerbeleri-endirir/


 
Çin ordusu Sincan səhrasında Amerika təyyarədaşıyan gəmisinin maketlərinə raket zərbələri endirir və bu, Pekinin Vaşinqtonun əsas kozırını zərərsizləşdirməyə çalışdığını göstərir. Eyni zamanda, agentliyin qeyd etdiyi kimi, Çinin bu atışmaları gizlətməyə belə cəhd etməməsi o deməkdir ki, Pekin bu yolla Vaşinqtona “birmənalı siqnal” göndərmək istəyir. Moderator.az bu barədə “Bloomberg”ə istinadla xəbər verir.  


 
Peyk görüntüləri Sincandakı Təklə-Məkan səhrasının sınaq poliqonunda yerləşən hədəflərin təyyarədaşıyan gəmiyə və “Arleigh Burke” tiplı iki esminesə bənzədiyini göstərir. Hər iki növ gəmi Tayvan ətrafındakı ərazi də daxil olmaqla, Sakit okeanın qərbində patrulluq edən ABŞ-ın Yeddinci donanmasının bir hissəsidir.
 
Şəkillər oktyabr ayında 80-dən çox peykdən ibarət orbital qruplara  malik olan “Maxar Technologies” tərəfindən çəkilib. Bundan əlavə, poliqonda relslərə quraşdırılmış uzunluğu təxminən 75 m olan iki düzbucaqlı hədəf də var.
 
Bu arada Çin Xarici İşlər Nazirliyinin rəsmi nümayəndəsi Van Venbin bu peyk görüntüləri haqqında heç nə bilmədiyini bəyan edib.
 
Peyklərdən bu yer əla görüntülərlə təmin edilir - bu, Pekinin Vaşinqtona öz raket imkanlarını nümayiş etdirməyə çalışdığını göstərə bilər. Xüsusən də ötən ilin avqustunda Çin ordusu bəzən “təyyarədaşıyan qatil” adlandırılan “DF-21D” raketini Cənubi Çin dənizində sınaqdan keçirdikdən sonra. Daha sonra ABŞ-ın Hind-Sakit okean komandanlığının keçmiş rəhbəri admiral Fil Devidson bildirib ki, Pekinin belə bir addımı “birmənalı siqnal” kimi şərh edilməlidir.
 
“DF-21D” raketi Çinin potensial düşmənlərin qarşısını almaq strategiyasında mühüm rol oynayır, çünki o, nəzəri cəhətdən ABŞ-ın regional gücünü dəstəkləyən vasitələri, yəni daşıyıcı döyüş qruplarını məhv edə bilər. Eyni zamanda hələ 2011-ci ildə Dəniz Kəşfiyyat İdarəsinin keçmiş rəhbəri Cek Dorsett bildirmişdi ki, Pentaqon Çinin “DF-21D”-ni yaratma sürətini lazımi səviyyədə qiymətləndirməyib.
 
Miraslan
  
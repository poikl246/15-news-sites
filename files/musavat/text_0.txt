https://musavat.com/news/narkotik-istifade-edib-masin-suren-sexs-saxlanildi_855225.html

 Narkotik istifadə edib maşın sürən şəxs saxlanıldı    ﻿                      Lənkəran Şəhər Rayon Polis Şöbəsinin Dövlət Yol Polisi Bölməsinin əməkdaşları tərəfindən rayon ərazisində hərəkətdə olan VAZ-21124 markalı avtomobilin sürücüsü qayda pozuntusuna yol verdiyi üçün ona “saxla” əmri verilib. Daxili İşlər Nazirliyinin mətbuat xidmətinin Lənkəran regional qrupundan Musavat.com-a verilən məlumata görə, həmin nəqliyyat vasitəsini idarə edən Lənkəran rayon sakini Elşən Nəsirovun narkotik vasitə qəbul etməsinə dair şübhələr olduğundan o, polis şöbəsinə gətirilib və müvafiq tibbi müayinədən keçirilməsi təmin edilib. Müayinənin nəticəsinə əsasən, E.Nəsirovun narkotik vasitədən istifadə etdiyi məlum olub. Onun barəsində toplanmış materiallar hüquqi qiymət verilməsi üçün Lənkəran Rayon Məhkəməsinə göndərilib.  
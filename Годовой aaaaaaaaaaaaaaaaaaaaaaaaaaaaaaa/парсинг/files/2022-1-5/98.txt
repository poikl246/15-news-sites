https://musavat.com/news/turkiyenin-meshur-aktyoru-omikron-a-yoluxdu_857254.html

Türkiyənin məşhur aktyoru "omikron"a yoluxdu

 Türkiyənin məşhur aktyoru "omikron"a yoluxdu            Türkiyənin məşhur kino və teatr aktyoru Erdal Özyağcılar koronavirusun "omikron" ştamına yoluxub. Musavat.com Türkiyə mətbuatına istinadən bildirir ki, bu barədə 74 yaşlı aktyorun özü sosial şəbəkədə məlumat yayıb. Aktyor vəziyyətinin stabil olduğunu bildirib: "Narahat olmayın, peyvənd vurdurmuşam. Qrip kimi bir şeydir. Amma siz yenə də diqqətli olun. Peyvəndlərinizi vurdurun. Əyləncələrə görə qapalı yerlərdən uzaq durun". "Xoş gəldin rəssam" adlı teatr tamaşasının önümüzdəki günlərdə nümayişini yada salan aktyor tamaşaçılara səslənərək, "biletləri ləğv etməyin, 10 gün sonra görüşərik" deyib. Xalidə GərayMusavat.com  
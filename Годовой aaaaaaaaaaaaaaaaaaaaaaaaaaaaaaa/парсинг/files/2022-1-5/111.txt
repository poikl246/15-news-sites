https://musavat.com/news/azerbaycanda-bahalasmaya-gore-etirazlar-ola-bilermi-penah-huseynle-canli-debat_857256.html

Azərbaycanda bahalaşmaya görə etirazlar ola bilərmi? – Pənah Hüseynlə “Canlı debat”

 Azərbaycanda bahalaşmaya görə etirazlar ola bilərmi? – Pənah Hüseynlə “Canlı debat”           2021-ci il də beynəlxalq səviyyəli heç bir platformada keçmiş Dağlıq Qarabağın statusu məsələsi qaldırılmadı, ermənilərin bütün cəhdlərinə rəğmən, status adı nə çəkildi, nə də ona xüsusi diqqət ayrıldı. Bu məsələ bir az da arxa plana keçdi və faktiki unuduldu. 2022-də bu xüsusda politoloqların təxminləri nədir? ATƏT-in Minsk Qrupu necə “dəfn olunmuş” sayıla bilərmi, yoxsa bu il “xortlaya” bilər? Başqa beynəlxalq strukturlarda Dağlıq Qarabağın statusu məsələsinin qaldırılması ehtimalı varmı? Bakı-İrəvan üçün Kremlin “vahid paket”i – Rusiyanın 2022 üçün hədəfi nə?Rusiya xarici işlər nazirinin müavini Andrey Rudenko TASS-a verdiyi müsahibədə Cənubi Qafqazda nəqliyyat kommunikasiyalarının bərpası üzrə işlər çərçivəsində birgə infrastruktur təşəbbüslərinin parametrlərinin işlənib hazırlanması haqda danışıb.“İlk növbədə bunu qeyd etmək istəyirəm ki, Cənubi Qafqazda bütün iqtisadi və nəqliyyat əlaqələrinin bərpası Azərbaycanla Ermənistan arasında münasibətlərin normallaşması üzrə işlərin ən başlıca istiqamətlərindən biridir. Mahiyyətcə, söhbət hər iki ölkənin dinc yanaşı yaşamasından konkret praktiki fayda əldə etmək imkanlarından gedir. Rusiya bu prosesin bilavasitə iştirakçısıdır. Bu mexanizm çərçivəsində regionda həm dəmir yol, həm avtomobil yolunun açılması üçün mühüm hazırlıq işləri görülüb. Hazırda “vahid paket” üzərində “şlifovka” işləri gedir. Belə yanaşma qəbul edilən qərarların dayanıqlığını təmin edəcək”, - Rudenko qeyd edib.Rusiya XİN rəsmisi “vahid paket”, “şlifovka” deyəndə nəyi nəzərdə tutur? Zəngəzur dəhlizinin açılmasına nə qədər var? Bu il nəhayət, açılacaqmı? Orada gömrük-nəzarət postları necə, qoyulacaqmı? İlin ilk günlərinin yekunu nə deyir, bahalaşma və onun miqyası, mümkün fəsadları ilə bağlı iqtisadçı ekspertlər nə düşünür? Çörəyin bahalaşacağı yönündə narahatlıqlar xeyli artıb. Təzə il girən kimi Azərbaycanda unun və çörəyin bahalaşdığı deyilir. Məlumata görə, “Karmen” ununun bir kisəsinin qiyməti 26 manatdan 36 manata, “Faduoğlu” ununun kisəsi 28 manatdan 38 manata, “Sünbül” ununun kisəsi isə 29 manatdan 39 manata qalxıb. Belə çıxır, çörək və un məmulatlarının bahalaşması qaçılmazdır. Hərçənd qərarı Tarif Şurası verməlidir. Bəs qurum nə qərar verəcək, nə qədər bahalaşa bilər? Bu arada USDA (ABŞ-ın federal icra hakimiyyəti orqanı) məlumat yayıb ki, Çin dünyadakı qarğıdalı və digər taxılların yarıdan çoxunu alıb. Çinin 2022-ci il məhsul ilinin birinci yarısında dünya qarğıdalı ehtiyatlarının 69 faizinə, düyü ehtiyatlarının 60 faizinə və dünya buğda ehtiyatlarının 51 faizinə sahib olacağı gözlənilir. “Bu o deməkdir ki, dünya əhalisinin 20 faizindən az hissəsi qarğıdalı və digər taxılların yarıdan çoxunu saxlamağa müvəffəq olub və bu, bütün dünyada qiymətlərin kəskin artmasına və ola bilsin ki, daha çox ölkədə aclığa səbəb ola bilər”. Ümumiyyətlə, qlobal trendlər və Qarabağa böyük qayıdış layihələri də nəzərə alınmaqla Azərbaycan iqtisadiyyatını, neft qiymətlərini, ərzaq qiymətlərini nə gözləyir? Qazaxıstanda əhali bahalaşmaya etiraz olaraq küçələrə çıxıb. Bahalaşma Azərbaycanda da gedir və hazırda çörəyin qiymətinin artacağı söhbətləri fonunda Qazaxıstan nümunəsi sosial şəbəkələrdə müzakirə edilir, Azərbaycanla paralellər aparılır. Hökumət Qazaxıstan nümunəsindən ehtiyat edirmi? Bizdə də bu cür etirazlar gözlənirmi? Hökumət fors major vəziyyətə hazırdırmı? Xatırladaq ki, sosial şəbəkələrdə ictimai rəyin testi gedir, ölkədə qarışıqlıq yaratmaq, xalqı hakimiyyətin üstünə qaldırmağın məşqləri gedir. Bəs müxalifət bu haqda nə düşünür? Xalqın indki anda küçələrə çıxmasını istəyirmi? Bu və gündəmdəki digər xəbərləri bu gün AXP sədri Pənah Hüseynlə müzakirə edəcəyik. Müzakirədə tamaşaçılarımız da iştirak edə bilər. Facebook səhifəsinin ünvanı: https://www.facebook.com/NewMusavat/ Youtube səhifəsinin ünvanı: https://www.youtube.com/user/TVmusavatMusavat.com  
https://musavat.com/news/avropa-birliyi-rusiya-ve-abs-arasindaki-danisiqlarda-istirakini-teleb-edir_857404.html

Avropa Birliyi Rusiya və ABŞ arasındakı danışıqlarda iştirakını tələb edir
 

 Avropa Birliyi Rusiya və ABŞ arasındakı danışıqlarda iştirakını tələb edir              Avropa Birliyi Rusiya Federasiyası və ABŞ arasında təhlükəsizliyin təminatı üzrə danışıqlarda yer almaq istəyir. Musavat.com xarici agentliklərə istinadən xəbər verir ki, bu barədə “Financial Times” qəzeti məlumat yayıb. Qəzet Avropa Birliyinin yüksək rəhbərliyinin danışıqların formatından və İttifaqın bu prosesdə “ofsaydda” tutulmasından narazı qaldığını bildirib. AB rəsmiləri ABŞ-ın bu hərəkətinin NATO ilə qarşılıqlı fəaliyyət və müdafiə siyasətinin prioritetlərinə uyğun gəlmədiyini rəsmi Vaşinqtonun diqqətinə çatıdırblar. “Əgər Rusiya həqiqətən Avropanın təhlükəsizliyinin gələcək memarlığını müzakirə etmək istəyirsə AB bu məsələdə neytral qala bilməz”,- deyə Avropa Birliyinin Xarici işlər və təhlükəsizlik siyasəti üzrə ali nümayəndəsi Josep Borrel danışıb. Xatırladaq ki, bu ilin əvvələrində İsveçrənin Cenevrə şəhərində Rusiyanın tələbi ilə təhlükəsizliyin təminatı üzrə NATO ilə danışıqların keçirilməsi gözlənilir. Birləşmiş Ştatları həmin müzakirələrdə dövlət katibinin birinci müavini Uendi Şerman təmsil edəcək. Musavat.com  
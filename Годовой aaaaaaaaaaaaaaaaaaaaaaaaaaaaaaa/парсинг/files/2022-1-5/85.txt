https://musavat.com/news/harri-ve-meqan-11-milyonluq-malikanelerini-satisa-cixarib-fotolar_857269.html

Harri və Meqan 11 milyonluq malikanələrini satışa çıxarıb - Fotolar

 Harri və Meqan 11 milyonluq malikanələrini satışa çıxarıb - Fotolar           İngiltərə kral ailənin dillərdən düşməyən cütlüyü, şahzadə Harri və həyat yoldaşı Meqan Markl daha bir addımları ilə gündəmə gəliblər. Musavat.com xarici KİV-lərə istinadən bildirir ki, cütlük 2020-ci ildə kral sarayını tərk etdikdən sonra, Amerikada yerləşdikləri malikanələrini cəmi 18 aydan sonra satışa çıxarıblar. Məlumata görə 11 milyon sterlinqə alınan malikanənin 9 yataq, 16 vanna otağı, şərab anbarı, nəhəng uşaq meydançası, idman zalı, hovuz, tennis kortu, sauna, çay evi və kitabxanası var. Malikanənin satış qiyməti hələ bilinməsə də, şahzadə Harri və Meqan Marklın evdən razı qalmadıqları üçün onu satışa çıxardıqları iddia olunur. Daha bir iddiaya görə iki uşaq sahibi olan cütlük yenə eyni səmtdən malikanə almağı düşünür. Xalidə GərayMusavat.com                    
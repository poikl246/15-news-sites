https://musavat.com/news/omikron-cixandan-koronavirusa-yoluxan-usaqlarin-sayi-artib_857281.html

Omikron çıxandan koronavirusa yoluxan uşaqların sayı artıb

 Omikron çıxandan koronavirusa yoluxan uşaqların sayı artıb           Omikron variantı ortaya çıxandan uşaqlar arasında koronavirusa yoluxmalar artıb. Novator.az saytı CNN kanalına istinadla bildirir ki, omikronun ən çox yayıldığı ölkələrdən olan ABŞ-da ötən həftə hər gün 700-ə yaxın uşaq koronavirus diaqnozu ilə xəstəxanaya yerləşdirilib. Ötən həftə ABŞ-da ümumilikdə 325 min uşaqda koronavirus aşkarlanıb. Bu, əvvəlki dövrlərlə müqayisədə ən yüksək göstəricidir. 2021-ci ilin noyabrından ABŞ-da 5-11 yaşlı uşaqlar da koronavirus infeksiyası əleyhinə peyvəndlənir. ABŞ-da 5-11 yaşlarında 28 milyon uşaq var. Koronavirusun omikron variantı ilk dəfə 2021-ci ilin noyabrında Cənubi Afrikada aşkarlanıb. Omikron delta variantından daha təhlükəsiz sayılır, amma o, deltadan və koronavirusun digər növlərindən daha sürətlə yayılmağa qadirdir. İlk dəfə 2019-cu ilin dekabrında Çində üzə çıxan koronavirus infeksiyasına indiyədək dünyada 295 milyondan çox adam yoluxub.  
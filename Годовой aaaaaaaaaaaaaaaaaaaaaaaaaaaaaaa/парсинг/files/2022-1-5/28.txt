https://musavat.com/news/susanin-havasini-murdarlayan-miatsum-remzleri-status-bir-de-bele-gorbagor-olacaq_857429.html

Şuşanın havasını murdarlayan “miatsum” rəmzləri – status bir də belə gorbagor olacaq!
 

 Şuşanın havasını murdarlayan “miatsum” rəmzləri – status bir də belə gorbagor olacaq!             Şuşada separatçılara qismət olmayan “parlament” binası da daxil, erməni işğalı zamanı tikilmiş bir sıra obyektlər söküləcək. Mədəniyyət Nazirliyi yanında Mədəni İrsin Qorunması, İnkişafı və Bərpası üzrə Dövlət Xidmətindən verilən məlumatda deyilir ki, şəhərdə yeni məscid kompleksinin tikintisi üçün obyektlərin sökülməsinə “Uni Construction” MMC cəlb olunub. Müqaviləyə əsasən, “Uni Construction” Şuşada 6 beşmərtəbəli binanı sökəcək. Artıq şəhərdə məscid kompleksinin tikintisi ilə əlaqədar saxta “parlament” üçün nəzərdə tutulan binanın və bir neçə digər obyektin söküntüsü, habelə ərazinin tikintiyə hazırlanması və abadlıq işləri həyata keçirilir. Təzə ilin ilk ürəkaçan, xoş xəbərlərindən biri oldu. İndi “sapı özümdən olan” bəzi ağzıgöyçəklər deyə bilər ki, binaların nə günahı var? Var. Özü də necə. İzah edək. Əvvəla, bu binaları işğalçılar tikib – yurd yerlərimizi vəhşi qəbilələr sayağı viran qoyan və işğalı həm də bu yolla rəsmiləşdirməyə çalışan erməni vandalları. Yəni mənəvi dəyər, haqq-ədalətin bərpası labüdlüyü. O səbəbə Cəbrayılda onların inşa elədikləri və artıq uçurulan “kilsə” ilə Şuşada tikdikləri qondarma “parlament” binasının aqibəti arasında heç bir fərq ola bilməz. Bu bir. İkincisi, saxta “parlament” binası - işğalın, işğalçılığın, separatçılığın, nəhayət, “miatsum” sərsəmləməsinin müqəddəs torpağımızdakı iyrənc rəmzi kimi anlaşıla bilərdi. Odur ki, hökumətin qərarı separatçı-revanşist ünsürlərə, hələ də “miatsum” virusundan xilas ola bilməyən başdan xarab erməni radikallara növbəti tərs şillə olacaq ki, belə xəstə ideyalarla yaşamağın axırı necə olur? Beləcə status bir də bu cür gorbagor olacaq. Məscid tikintisi bu mənada həmçinin çox rəmzi, tərbiyəvi anlam daşıyır və ərazilərimizdə saysız-hesabsız allahsızlıqlara imza atmış quldur tayfaya əyani dərc olacaq. Üçüncüsü, unutmayaq, bunlar - ermənilər, Şuşa isə bizim qədim qala-şəhərimiz, üstəlik, mədəniyyət beşiyimizdir. Şuşanın aurası, havası, abı-havası heç bir halda erməni “mədəniyyəti” element(lər)i ilə murdarlana bilməz. Nə işğal dövründə, nə də ondan sonra! Biz heç Yuxarı Gövhər Ağa məscidinin İranın “məsləhəti” ilə edilmiş təmirini, əslində isə məscidin farslaşdırılmasını qəbul eləmədik. Əlbəttə ki, bu ibadət evi də öz tarixi, əsl görkəminə qaytarılacaq. Şuşanın erməniləşdirilməsi qədər farslaşdırılması da bizim üçün əsla keçərli ola bilməz! Zira, mədəni işğal fiziki işğaldan da qorxulu və məkrlidir. Nəhayət, dördüncü səbəb: artıq az qala məktəbli uşaq da bilir ki, ermənilər adətən hara köç edirlər, orada çoxlu “qədim erməni izləri” saxlayırlar ki, sonradan torpağın halal yiyələrinə qarşı ərazi iddiası üçün yeni “dəlilər” əldə eləsinlər. İndi Allah bilir, uçurulacaq binalarda nə qədər “qədim xaçkar” gizlədiblər... Bu xüsusda növbəti, təptəzə fakt: Qazaxıstandakı məlum etirazlara ironik reaksiya verən və türkdilli qazaxların ictimai fəallığını heç cür sinirə bilməyən erməni deputat Andranik Tevanyan ad-soyadlı çaqqal görün bu gün nə deyib. Sitat: “Ermənilər üçün Qazaxıstan dərsi... Əfsanəyə görə, bizdə teatr olanda qazaxlar ağacda gəzirdilər” Yəqin ki, Qazaxıstanın İrəvandakı səfirliyinin bu təhqirə reaksiyası olacaq. Ermənilər ümumiyyətlə, türkləri əsrlərdir bax, belə qəbul və təqdim edirlər – “köçəri, vəhşi, mədəniyyəti olmayan”. Yəni öz adlarını həmişə başqa mədəni xalqlara qoymağa adət eləmiş həmin o vəhşi qövmdür. Həmin o vandal, nankor, daim başqasının halalına göz dikən oğru, sırtıq və işğalçı xalqdır. Özünə uydurma qədimlik stausu verən, fəqət özündən başqa heç kimin buna inanmadığı dünyaca məşhur saxtakar məxluqdur. Belə bir məxluqun müqəddəs torpağımızda, Şuşada heç bir rəmzi, izi, tozu ola və saxlana bilməz!..  
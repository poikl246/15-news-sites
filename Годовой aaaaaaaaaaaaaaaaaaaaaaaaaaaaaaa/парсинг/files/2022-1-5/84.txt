https://musavat.com/news/nazile-seferli-millet-vekillerine-seslendi-onlarin-problemini-siz-gundeme-getirmelisiniz_857271.html

Nazilə Səfərli millət vəkillərinə səsləndi: "Onların problemini siz gündəmə gətirməlisiniz"

 Nazilə Səfərli millət vəkillərinə səsləndi: "Onların problemini siz gündəmə gətirməlisiniz"           Ötən gün Fəvvarələr meydanında yaşlı kişinin ayı qiyafəsində çəkilmiş fotosu sosial şəbəkələrdə geniş yayılaraq, ajiotaja səbəb olub. Tamada-şairə Nazilə Səfərli də məsələyə səssiz qalmayaraq, "İnstagram" hesabında diqqətçəkən paylaşım edib. Sənətçi millət vəkillərinə səslənərəq, qeyd edib: “Atam bir dəfə dedi ki, uşağımı böyütmək üçün tualet də yuyaram, təki namusuma söz gəlməsin. İndi bu dayını gördüm, o söz yadıma düşdü. Bir balasına halal çörək vermək üçün yüz balaya “ayılıq” edən ata… Bu sözümə görə bütün aktyorlardan üzr istəyirəm. Obrazın, rolun pisi-yaxşısı olmur. Bir insanın peşəsi aktyorluq, animatorluq, fərq etməz, lap artistlik olsun, heç bir ata həyat şərtləri onu məcbur etməsə, bu ahıl yaşında ayı cildinə könüllü girməz… Təqaüd yaşı ölüm yaşı ilə az qala başa-başdır. Hörmətli millət vəkilləri, belə insanların problemini siz gündəmə gətirməlisiniz…” Xalidə GərayMusavat.com   
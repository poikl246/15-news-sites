https://musavat.com/news/rusiya-xin-3-3-platformasi-praqmatik-formatdir_855646.html

Rusiya XİN: "3+3 platforması praqmatik formatdır"

 Rusiya XİN: "3+3 platforması praqmatik formatdır"           “3+3 regional məşvərət platforması Cənubi Qafqaz və qonşu ölkələrinin yaxınlaşmasına xidmət edən praqmatik, qeyri-siyasi formatdır”. “Report” xəbər verir ki, bunu Rusiya xarici işlər nazirinin müavini Andrey Rudenko “Sputnik”ə müsahibəsində bildirib. “Birgə çalışmalarımızda müştərək maraq kəsb edən, etimadı artıran məsələlərə üstünlük veririk. Bunlar iqtisadi-ticari, nəqliyyat, mədəni-humanitar əlaqələrin gücləndirilməsi, ümumi təhlükələrə qarşı mübarizədir. 3+3-ün dekabrın 10-da Moskva şəhərində keçirilən ilk iclası göstərdi ki, iştirakçılar təkcə konstruktiv dialoq aparmaqda yox, həm də qarşılıqlı əməli əməkdaşlıqda maraqlıdır”, - o deyib. A.Rudenko vurğulayıb ki, Gürcüstan ilk görüşdə iştirak etməsə də, bütün iştirakçılar həmin ölkənin sözügedən formata qoşulmasında maraqlıdırlar.  
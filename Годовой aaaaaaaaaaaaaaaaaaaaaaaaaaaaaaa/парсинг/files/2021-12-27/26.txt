https://musavat.com/news/amerikaya-kocen-azerbaycanli-teleaparici-dunyaca-meshur-sirketde-ise-baslayib_855731.html

Amerikaya köçən azərbaycanlı teleaparıcı dünyaca məşhur şirkətdə işə başlayıb

 Amerikaya köçən azərbaycanlı teleaparıcı dünyaca məşhur şirkətdə işə başlayıb             "2021-ci ili karyerama həsr etdim, Amerikada korporativ dünyaya daxil oldum, tamamilə mənə yad olan şeyləri öyrənməyə başladım və qısa zaman ərzində gözəl nəticələr əldə etdim".  Musavat.com bildirir ki, bu sözləri hazırda Amerikada yaşayan keçmiş aparıcı Günel Hümbətova  “İnstagram”dakı səhifəsində qeyd edib. O, artıq fərqli bir sahədə işə başladığını açıqlayıb.  "Heç vaxt düşünməzdim ki, nə vaxtsa dünyanın Top 5 texnoloji şirkətlərindən birində "Platform Developer" olaraq çalışacam. Demək olar ki, vaxtımın, enerjimin 80 faizini işimə həsr etdim. Sadəcə belə lazım idi. Nəzərə alsaq ki, bu qədər rəqabət olan ölkədə yaxşı yer tutmaq üçün işinin peşəkarı olmalısan və mən bu yolda iri addımlarla irəliləyirəm. Hələ öz üzərimdə çox çalışmalıyam.  2022-ci ilə planlarım və gözləntilərim bir balaca fərqlənir. İşimə və karyerama yenə vaxt və enerji həsr etməklə yanaşı, həm də şəxsi inkişafıma fokuslanacağam. Balans çox önəmlidir”.   Xatırladaq ki, Günel Hümbətova 7 il əvvəl Firuz Soliyev adlı əcnəbi ilə evlənərək Amerikaya köçüb. Cütlüyün  Jozefina adlı qızı var.  Xalidə Gəray Musavat.com   
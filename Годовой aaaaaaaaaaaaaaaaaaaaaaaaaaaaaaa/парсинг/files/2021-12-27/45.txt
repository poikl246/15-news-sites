https://musavat.com/news/mtrs-5-kabel-sebeke-yayimcisina-lisenziya-verib_855699.html

MTRŞ 5 kabel şəbəkə yayımçısına lisenziya verib

 MTRŞ 5 kabel şəbəkə yayımçısına lisenziya verib           Milli Televiziya və Radio Şurası (MTRŞ) 5 kabel şəbəkə yayımçısına müddətsiz lisenziya verilməsi ilə bağlı qərar qəbul edib. Musavat.com-un xəbərinə görə, dekabrın 27-də şuranın onlayn formatda iclası keçirilib. İclasda kabel şəbəkə yayımçısı lisenziyasının alınması üçün müraciətlərə baxılıb. Şuranın müvafiq qərarları ilə "Beeonline" ASC-yə və "StarTelekom" MMC-yə abonent sayı 5000-dən çox olan kabel şəbəkə yayımçısı (yayım üsulu kabel və internet olmaqla) üçün müddətsiz lisenziya, "ArtKom.Net" MMC-yə, "Real Telecom" MMC-yə və "Fast Net Technology" MMC-yə isə abonent sayı 5000-dək olan kabel şəbəkə yayımçısı (yayım üsulu internet olmaqla) üçün müddətsiz lisenziya verilib.  
https://musavat.com/news/afaq-besirqizi-bu-il-dunyasini-deyisen-senetkarlarin-bir-xosbextliyi-onda-idi-ki_855712.html

Afaq Bəşirqızı: "Bu il dünyasını dəyişən sənətkarların bir xoşbəxtliyi onda idi ki... "
 

 Afaq Bəşirqızı: "Bu il dünyasını dəyişən sənətkarların bir xoşbəxtliyi onda idi ki... "              "2021-ci il sevinc qarışıq kədərimiz, kədər qarışıq sevincimiz oldu. Yəni bir gözümüz ağladı, bir gözümüz güldü". Bu sözləri Xalq artisti Afaq Bəşirqızı Musavat.com-a açıqlamasında bildirib. Xalq artisti bir neçə gün sonra geridə qoyacağımız 2021-ci ilin ümumilikdə uğurlu olduğunu diqqətə çatdırıb:"Bunun da səbəbləri hər kəsə məlumdur: müharibə, müharibədə itirdiklərimiz, sonra isə qələbə, qələbədə qazandıqlarımız, torpaqlarımızın geri qayıtması, arzularımıza çatmağımız, bir xalq kimi özümüzü təsdiq etməyimiz... Düşünürəm ki, bütün bunları nəzərə alıb, 2021-ci ilə pis il demək olmaz.Beləliklə, deyə bilərəm ki, il çox yaxşı, hamımıza düşərli oldu.Arzu edirəm ki, 2022-ci ildə də gözlədiklərimiz, arzuladıqlarımız həyata keçsin və xoşbəxt olaq. Xoşbəxtlik yaşa baxmır. İstər cavan, istər qoca, istərsə də orta yaşlı, xoşbəxtliyi başa düşən hər bir insan xoşbəxt olmaq istəyir. Qeyd edim ki, bu il istər musiqi, istərsə də teatr sahəsində xeyli sayda çox dəyərli sənətkarlar dünyasını dəyişdi. Amma onların bir xoşbəxtlikləri onda idi ki, bu dünyadan sənətkar kimi ad qoyaraq, şərəflə getdilər. Bu, hər insana nəsib olan bir şey deyil. Ona görə də sənətkarlıq elə bir zirvədir ki, onu hər adam fəth edə bilməz.Dünyasını dəyişən sənətkarlarımıza Allahdan rəhmət diləyir, həyatda olanlara isə can sağlığı arzulayıram". Xalidə GərayMusavat.com  
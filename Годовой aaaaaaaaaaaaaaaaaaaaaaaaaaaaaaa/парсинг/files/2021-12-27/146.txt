https://musavat.com/news/das-ataraq-qatarin-susesini-sindiran-sexsin-cezasi-melum-oldu_855589.html

Daş ataraq qatarın şüşəsini sındıran şəxsin cəzası məlum oldu

 Daş ataraq qatarın şüşəsini sındıran şəxsin cəzası məlum oldu           Bakı-Sumqayıt xətti ilə hərəkət edən elektrik sürət sərnişin qatarına daş atan 2004-cü il təvəllüdlü şəxsin əməlinə məhkəmə qiymət verib. Musavat.com xəbər verir ki, yetkinlik yaşına çatmayan şəxsin atdığı daş nəticəsində qatarın şüşələri sınıb. Həmin şəxs və dostları Dəmiryolu Nəqliyyatında Polis İdarəsinin Sabunçu Xətt Polis Şöbəsinin əməkdaşları tərəfindən saxlanılıb. Hadisə onlardan biri- 2004-cü il təvəllüdlü olan oğlan tərəfindən törədildiyi müəyyən edilib. Qatarın şüşələrinin sınması nəticəsində Azərbaycan Dəmir Yolları QSC-yə 2556 manat maddi ziyan dəyib. Bu əməlinə görə yetkinlik yaşına çatmayan şəxs İnzibati Xətalar Məcəlləsinin 232-1-ci (özgə əmlakını qəsdən məhv etmə və ya zədələmə) maddəsi ilə nəzərdə tutulmuş inzibati xətanı törətməkdə təqsirli bilinib. Abşeron Rayon Məhkəməsi ona inzibati xəta nəticəsində vurulmuş ziyanın bir misli qədər- 2556 manat məbləğində inzibati cərimə növündə inzibati tənbeh tətbiq edib. 2004-cü il təvəllüdlü gənc bu ittihamla özünü təqsirli bilməyərək deyib ki, həmin gün dostugilə domino oynamağa gedib. Qayıdanda dəmir yolu ərazisində polis əməkdaşları onu saxlayıb. O, qatara daş atmadığını deyib. İlkin MuradovMusavat.com  
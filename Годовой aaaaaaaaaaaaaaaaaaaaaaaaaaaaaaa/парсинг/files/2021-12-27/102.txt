https://musavat.com/news/azerbaycan-ve-ermenistan-liderleri-sabah-hansi-senedi-imzalayacaqlar-anar-esedli-ile-canli-debat-da_855653.html

Azərbaycan və Ermənistan liderləri sabah hansı sənədi imzalayacaqlar? – Anar Əsədli ilə “Canlı debat”da

 Azərbaycan və Ermənistan liderləri sabah hansı sənədi imzalayacaqlar? – Anar Əsədli ilə “Canlı debat”da           Ermənistan Azərbaycanla sülh müqaviləsini imzalamağa hazırdır. Bu barədə cümə günü Ermənistanın baş naziri Nikol Paşinyan onlayn rejimdə mətbuat konfransında bildirib."Əlbəttə, biz bu mövzuda danışıqların başlanmasında və ən dinc müqavilənin imzalanmasında maraqlıyıq. Bu yaxınlarda ATƏT-in Minsk Qrupunun həmsədrləri danışıqların gündəliyini təklif ediblər. Biz də bunda maraqlıyıq", – Paşinyan deyib.Hərtərəfli həll və hərtərəfli sülhün bərqərar olması Ermənistanın ən mühüm məqsədlərindən biridir. O qeyd edib ki, Azərbaycanla bütün hazırkı müzakirələrə məhz bu istiqamətdə baxmaq lazımdır."İnformasiya xaosuna görə elə təəssürat yaranır ki, guya biz sülh sazişinin və Dağlıq Qarabağ probleminin hərtərəfli həllinin əleyhinəyik. Əlbəttə ki, yox. Biz bunda maraqlıyıq", - Paşinyan vurğulayıb.O, dekabrın 28-də Sankt-Peterburqda Müstəqil Dövlətlər Birliyi ölkələri dövlət başçılarının qeyri-formal görüşü çərçivəsində Azərbaycan prezidenti ilə görüş olacağını bildirib. "Belə əlaqə mütləq olacaq", - Paşinyan deyib.O həmçinin dekabrın 14-də Brüsseldə Əliyevlə nə barədə danışdıqlarını açıqlayıb. “Təkbətək söhbət zamanı Şarl Mişelin iştirakı ilə bu söhbətdən öncə və sonra müzakirə olunan məsələlər müzakirə edilib”, - o deyib. Bu və gündəmdəki digər mövzuları bu gün saat 14.00-də Ay Partiyasının başqanı Anar Əsədli ilə müzakirə edəcəyik. Müzakirədə tamaşaçılarımız da iştirak edə bilər. Facebook səhifəsinin ünvanı: https://www.facebook.com/NewMusavat  Youtube səhifəsinin ünvanı: https://www.youtube.com/user/TVmusavat  Musavat.com  
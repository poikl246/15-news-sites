https://musavat.com/news/muharibe-qisas-ermenilerle-yasaya-bilerikmi-partiya-sedri-canli-da_855696.html

Müharibə, qisas...ermənilərlə yaşaya bilərikmi? Partiya sədri CANLI-da

 Müharibə, qisas...ermənilərlə yaşaya bilərikmi? Partiya sədri CANLI-da           Azərbaycan və Ermənistandan bir qrup ziyalı Moskvada Rusiyanın vasitəçiliyi ilə görüşüb. Görüşdə Azərbaycanı Bakı Musiqi Akademiyasının rektoru Fərhad Bədəlbəyli, Azərbaycan Dillər Universitetinin rektoru Kamal Abdulla, kinorejissor Ayaz Salayev və Azərbaycan Memarlıq və İnşaat Universitetinin rektoru Gülçöhrə Məmmədova, Ermənistanı İrəvan Dövlət Tibb İnstitutunun rektoru Armen Muradyan, Hovhannes Tumanyan adına Dövlət Kukla Teatrının bədii rəhbəri Ruben Babayan, Stanislavski adına teatrın direktoru Marianna Mxitaryan və rejissoru Harutyun Xaçatryan təmsil ediblər. Görünün budur ki, rəsmi diplomatiya ilə yanaşı xalq diplomatiyasına da start verilib. O deməkdir ki, iki ölkə arasında sülh sənədinin imzalanması üçün ciddi işlər görülür. Bundan əvvəl də Tiflisdə və başqa paytaxtlarda erməni və azərbaycanlı ziyalılar, vətəndaş cəmiyyəti üzvlərinin fəalları arasında görüşlər keçirilib. Lakin o zaman torpaqlar işğal altında idi və Azərbaycan cəmiyyəti bu görüşləri heç də xoş qarşılamırdı. Hazırda reallıq dəyişib, düşmənə hərb meydanında “divan tutmuşuq”, erməni əsirlər əlimizdədir, regionda nəqliyyat dəhlizləri açılmalıdır və xalqların birgəyaşayışı, yanaşı yaşayışı haqda müxtəlif variantlar təklif olunmaqdadır. Ermənilərlə yaşaya bilərikmi?Bu gün TVMusavat-ın saat 16:15-də canlı yayımlanan “Həftə içi” verilişində aparıcı Emil Salamoğlu ilə Gələcək Azərbaycan Partiyasının sədri Ağasif Şakiroğlu bu və digər aktual mövzuları müzakirə edirlər. Müzakirədə tamaşaçılarımız da iştirak edə bilər. Facebook səhifəsinin ünvanı: https://www.facebook.com/NewMusavat Youtube səhifəsinin ünvanı: https://www.youtube.com/user/TVmusavat Musavat.com  
https://musavat.com/news/kriminal-avtoritet-ailesinin-gozu-qarsisinda-gullelendi-sok-teferruat_856938.html

Kriminal avtoritet ailəsinin gözü qarşısında GÜLLƏLƏNDİ - ŞOK TƏFƏRRÜAT

 Kriminal avtoritet ailəsinin gözü qarşısında GÜLLƏLƏNDİ - ŞOK TƏFƏRRÜAT           Şənbə günü axşam saatlarında Gürcüstan vətəndaşı Afinada həyat yoldaşı və uşağının gözü qarşısında güllələnərək öldürülüb. Musavat.com "STAR"a istinadən xəbər verir ki, bu barədə yerli mediada bildirilib. Xəbərdə qeyd edilir ki, yerli polis bunu sifarişli qətl hesab edir. Qəzetin yazdıqlarına görə, 41 yaşlı kişi şənbə günü gecə ailəsi ilə birlikdə evə qayıdarmış və evin yaxınlığında gənc qızı və arvadının gözü qarşısında güllələnib. Qurbanın başına dəyən güllə də daxil olmaqla, cinayətkar azı dörd-beş atəş açıb. Hadisə yerindən bir neçə patron tapılıb. Qətl Mosxato rayonunda baş verib. "İlk məlumata görə kriminal qətlə səbəb kriminal hesablaşmadır.Ehtimal edilir ki, qətlin sifarişi xaricdən olub" - , deyə xəbərdə bildirilir. Qurbanın qonşuları ailəni tanıdıqlarını deyirlər, çünki ailə hər bazar günü kilsəyə gedirdi. Bununla belə, onlar 41 yaşlı kişini qonşularla təmasdan yayınan “qaraqabağ" və "qapalı" bir insan kimi təsvir edirlər. Son üç-dörd ildir ki, bu evdə yaşayırlar. Gürcü mətbuatının xəbərinə görə isə, öldürülən şəxs gürcü mafiyasının tanınan üzvü olub və "Şotiko" ləqəbi ilə məşhurdur. Toğrul İSMAYIL,Musavat.com  
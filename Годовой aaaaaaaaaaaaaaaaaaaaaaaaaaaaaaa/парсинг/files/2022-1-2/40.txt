https://musavat.com/news/putin-ve-erdogan-cenubi-qafqazdaki-veziyyeti-muzakire-edibler_856901.html

Putin və Ərdoğan Cənubi Qafqazdakı vəziyyəti müzakirə ediblər

 Putin və Ərdoğan Cənubi Qafqazdakı vəziyyəti müzakirə ediblər           Rusiya və Türkiyə prezidentləri Vladimir Putinlə Rəcəb Tayyib Ərdoğan telefonla danışıblar. Musavat.com haberler.com-a istinadən xəbər verir ki, bu barədə Kremlin mətbuat xidməti məlumat yayıb. Yeni il münasibətilə təbrik mübadiləsindən sonra Vladimir Putin və Rəcəb Tayyib Ərdoğan ikitərəfli əməkdaşlığın əsas nəticələrinə yekun vurub və Rusiya ilə Türkiyə arasında qarşılıqlı faydalı tərəfdaşlığın daha da intensivləşdirilməsinə sadiq olduqlarını bir daha təsdiqləyiblər. Danışıqlar zamanı beynəlxalq mövzulara, o cümlədən Rusiyanın təhlükəsizliyinə təminat verən hüquqi sazişlərin işlənib hazırlanmasına dair məlum təkliflərə, Cənubi Qafqazdakı vəziyyətə, Suriya və Liviya nizamlanması məsələlərinə də toxunulub. Tərəflər arasında şəxsi təmasların davam etdirilməsi razılaşdırılıb. Toğrul İSMAYIL,Musavat.com  
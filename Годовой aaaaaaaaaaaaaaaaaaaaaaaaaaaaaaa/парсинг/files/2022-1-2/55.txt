https://musavat.com/news/azerbaycanda-dehset-2-yasli-usaq-yanaraq-oldu_856889.html

Azərbaycanda dəhşət - 2 yaşlı uşaq yanaraq öldü

 Azərbaycanda dəhşət - 2 yaşlı uşaq yanaraq öldü FOTO           Beyləqanda yanan evdə azyaşlının meyiti aşkarlanıb. Musavat.com bu barədə Fövqəladə Hallar Nazirliyinə istinadən xəbər verir. Rayonun Şəfəq qəsəbəsində ümumi sahəsi 240 m² (hər mərtəbəsi 120 m²) olan ikimərtəbəli evin dam örtüyü, ikinci mərtəbəsinin yanar konstruksiyaları və içərisindəki əşyalar yanıb. Yanğın yerinin kəşfiyyatı zamanı ev sahibinin oğlu, 2019-cu il təvəllüdlü Həsənli Əli Ruslan oğlunun meyiti yanğınsöndürənlər tərəfindən aşkar edilərək aidiyyəti üzrə təhvil verilib. Evin qalan hissəsi yanğından mühafizə olunub. Yanğın yanğından mühafizə bölmələri tərəfindən söndürülüb. Hadisə ilə əlaqədar müvafiq qurumlar tərəfindən təhqiqat aparılır. Musavat.com                   
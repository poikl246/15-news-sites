https://musavat.com/news/sok-iddia-abs-rusiya-ile-razilasmaya-gedir-bu-olkeler-qurban-verilecek_856941.html

ŞOK İDDİA! ABŞ Rusiya ilə razılaşmaya gedir: Bu ölkələr qurban veriləcək...

 ŞOK İDDİA! ABŞ Rusiya ilə razılaşmaya gedir: Bu ölkələr qurban veriləcək...           ABŞ Rusiya ilə sensasion razılaşma əldə edib. Məlumata görə, strateji razılaşmaya əsasən Baltikyanı ölkələri qurban verə bilər. Musavat.com Türkiyə mediasına istinadən xəbər verir ki, bu barədə amerikalı analitik Devid Payn "The National Interest" jurnalında dərc olunan məqaləsində qeyd edib. Ekspert Rusiya Prezidenti Vladimir Putinin NATO-ya üzv ölkələrin Şərqi Avropadakı ərazilərindən xarici qoşunların çıxarılmasını tələb etməsindən sonra hadisələrin inkişafının mümkün ssenarilərindən biri barədə xəbərdarlıq edib: "Beləliklə, Payn istisna etmir ki, bu, ABŞ-ı Litva, Latviya və Estoniyanı NATO-dan çıxarmağa məcbur edə bilər." - , deyə nəşrdə qeyd edilir. Bundan başqa, Ağ Evin Rusiya tərəfinin tələblərini qəbuledilməz adlandırmasına baxmayaraq, çox güman ki, Vaşinqton öz milli maraqlarını güdərək analoji addım atacaq. Qeyd edək ki, Vladimir Putin və Co Bayden arasında danışıqlar dekabrın 30-da baş tutub və bağlı qapılar arxasında keçirilib. Söhbət zamanı Bayden Rusiya və ABŞ-ın Avropada və dünyada sabitliyin təmin edilməsində xüsusi məsuliyyət daşıdığını vurğulayıb və bildirib ki, Vaşinqton Ukraynada hücum-zərbə silahları yerləşdirmək niyyətində deyil. Bununla belə, Amerika lideri onu da qeyd edib ki, ABŞ Ukrayna ətrafında vəziyyətin gərginləşəcəyi təqdirdə Rusiyaya qarşı genişmiqyaslı sanksiyaların tətbiqi variantını nəzərdən keçirir. Toğrul İSMAYIL,Musavat.com  
https://musavat.com/news/mutexessisler-omikron-un-asagi-patogenliyine-aydinliq-getiribler_856820.html

Mütəxəssislər "omikron”un aşağı patogenliyinə aydınlıq gətiriblər

 Mütəxəssislər "omikron”un aşağı patogenliyinə aydınlıq gətiriblər            Mütəxəssislər "omikron" ştamının səbəb olduğu koronavirus infeksiyasının yüngül gedişatını əvvəlki variantlarla müqayisədə ağciyərlərdə ştamın aşağı yayılma sürəti ilə əlaqələndirirlər. AZƏRTAC xəbər verir ki, bu barədə "New York Times" qəzeti yazır. Məlumata əsasən, bu nəticəyə bir neçə tədqiqat qrupu gəlib. Belə ki, Yaponiya və ABŞ-dan olan tədqiqatçılar dağsiçanı və siçovulları SARS-CoV-2-nin müxtəlif ştamları ilə yoluxdurublar. "Omikron"la yoluxan gəmiricilərin tənəffüs yolları daha az zədələnib. Oxşar nəticələr Honq-Konq Universitetinin əməkdaşları tərəfindən əldə edilib, lakin onlar insan orqanizminin toxumaları ilə təcrübə aparıblar. Tənəffüs yollarından götürülən 12 nümunəsində "omikron" "delta"dan daha yavaş yayılıb.    
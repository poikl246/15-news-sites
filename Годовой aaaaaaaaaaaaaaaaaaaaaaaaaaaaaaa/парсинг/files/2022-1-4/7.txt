https://musavat.com/news/donald-trampin-usaqlari-aile-biznesinde-yol-verilen-firildaqarla-bagli-ifade-vermekden-boyun-qaciriblar_857151.html

Donald Trampın uşaqları ailə biznesində yol verilən fırıldaqarla bağlı ifadə verməkdən boyun qaçırıblar

 Donald Trampın uşaqları ailə biznesində yol verilən fırıldaqarla bağlı ifadə verməkdən boyun qaçırıblar            ABŞ-ın keçmiş prezidenit Donald Trampın iki övladı ailə biznesində yol verilən fırıldaqalarla bağlı aparılan təhqiqatın gedişində ifadə verməkdən boyun qaçırıblar. Musavat.com xarici agentliklərə istinadən xəbər verir ki, bu barədə BBC məlumat yayıb. Verilən informasiyada Nyu-York ştatının baş prokuroru Letisiya Ceyms 44 yaşlı kiçik Donald Trampı və 40 yaşlı İvankanı ifadə verməyə məcbur etmək istəyib. Təhqiqatın hələ 2019-cu ildən, yəni Donald Trampın prezident olduğu dövrdən başladığı qeyd olunur. Hüquq-mühafizə orqanları Tramp ailəsinin banklardan kredit qoparmaq üçün qəsdən öz aktivlərinin qiymətlərini şişirtdiyini güman edir. Hazırda Trampın vəkilləri prokurorluğun həm keçmiş prezident, həm də onun uşaqlarını dindirməsinə mane olmağa çalışırlar. Onlar aparılan istintaqın konstitusiyaya zidd olduğunu dilə gətirirlər. Ötən ay isə Donald Tramp özü prokuror Letisiya Ceymsi məhkəməyə verib. Sabiq dövlət başçısı xanım Ceymsin Demokrat partiyasının üzvü olduğuna diqqət çəkərək, özünə qarşı aparılan prosesin siyasi iş olduğunu bildirir.   Musavat.com  
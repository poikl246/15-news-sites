https://musavat.com/news/oten-gun-koronavirus-pasportu-olmayan-9-nefer-senliye-buraxilmayib_857064.html

Ötən gün koronavirus pasportu olmayan 9 nəfər şənliyə buraxılmayıb

 Ötən gün koronavirus pasportu olmayan 9 nəfər şənliyə buraxılmayıb            Ötən gün 9 nəfər koronavirus pasportu olmadığına görə şənliyə buraxılmayıb.   Bu barədə Daxili İşlər Nazirliyindən məlumat verilib.   Yanvarın 3-də Daxili İşlər Nazirliyinin, Qida Təhlükəsizliyi Agentliyinin və İqtisadiyyat Nazirliyi yanında Dövlət Vergi Xidmətinin nümayəndələri Bakı şəhərində və respublika ərazisində 108 toy şənliyinin monitorinqini həyata keçirib.   Monitorinq 100 şadlıq sarayında, 8 şəxsi həyətyanı sahədə keçirilən şənlikləri əhatə edib.   Monitorinqlər nəticəsində toy şənliklərinin keçirilməsində xüsusi karantin rejimi qaydalarını pozduqlarına görə:   - 1 nəfər İnzibati Xətalar Məcəlləsinin 211-ci (Epidemiya əleyhinə rejimin, sanitariya-gigiyena və karantin rejimlərinin pozulması) maddəsinə əsasən cərimə olunub; - 9 nəfər “COVID-19” pasportu olmadığına görə şənliyə buraxılmayıb.  
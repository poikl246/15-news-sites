https://musavat.com/news/dunyaca-meshur-qazaxistanli-mugeni-bakida-konsert-verdi-fotolar_857076.html

Dünyaca məşhur qazaxıstanlı müğəni Bakıda konsert verdi - Fotolar

 Dünyaca məşhur qazaxıstanlı müğəni Bakıda konsert verdi - Fotolar            Dekabrın 3-də dünyaca məşhur qazaxıstanlı müğənni Töreğali Törealı Bakıda konsert verib.Musavat.com bildirir ki, konsert tanınmış iş adamı Yılmaz Okuklunun dəvəti və təşkilatçılığı ilə "Hanlı Restoran"da keçirilib.Konsertdən öncə sənətçi ilə mətbuat konfransı təşkil olunub. Bildirilib ki, Töreğali Törealı ölkəsində ən çox sevilən, milyonlarla izləyicisi olan müğənnilərdən biridir. Sənətçi Azərbaycana ilk dəfə gəldiyini və Bakını çox bəyəndiyini deyib:"Azərbaycana səfərim zamanı ilk olaraq ulu öndər Heydər Əliyevin məzarını ziyarət etdik. Daha sonra Fəxri Xiyabanda olan digər ziyalıların, şairlərin məzarı üstə getdik, onları andıq. Şair Səməd Vurğunun da məzarını ziyarət etdik və "Azərbaycan, Azərbaycan" dedim.Bakının küçələri çox təmizdir, şəhər enerji doludur. İçəriçəhəri də çox bəyəndim. Şəhərin ən gözəl mənzərələrini, məşhur "Alov qüllələr"ini, Heydər Əliyevin imzası şəklində yaradılmış Heydər Əliyev Mərkəzini gördüm.Mən həm də ixtisasca aktyoram. Arzulayıram ki, türk dünyasından olan tanınmış aktyor və aktrisalar, sənətçilər bir araya gəlsin, birlikdə layihələr həyata keçirilsin. Biz qazaxıstanlıların dilindən "Turan" sözü heç vaxt düşmür". Tədbiri idarə etmək üçün Türkiyədən dəvət olunan azərbaycanlı aktrisa, aparıcı Aysel Nazim türk dünyası dövlətlərinin həmrəyliyi üçün bu cür tədbir və layihələrin keçirilməsinin önəmli olduğunu vurğuladı:"Bildiyiniz kimi mən artıq qardaş Türkiyədə yaşayıram və fəaliyyətimi orada davam etdirirəm. Tanınmış iş adamı Yılmaz Okuklu bu tədbirin idarə edilməsi ilə bağlı məni dəvət etdi və əlbəttə ki, gəlməyə bilməzdim. Xatırladım ki, Yılmaz Okuklu türk dünyası, Turan dövlətləri üçün çox böyük işlər görüb. Bir neçə il öncə də bu cür konsertlər təşkil etmişdi. Amma "Hanlı Pazar" olaraq bu bizim ilk konsertimizdir. Bunun davamını gətirib, daha böyük işlər görməyi planlaşdırırıq".İş adamı Yılmaz Okuklu isə qeyd edib:"Türk dünyası öz mədəniyyətinə, sənətinə qayıtmayınca hədəfini tapa bilməyən ox kimi dolanacaq. Biz "Hanlı Pazar" komandası olaraq qarşımıza məqsəd qoymuşuq, hədəfimiz var. Mədəniyyət, incəsənət, ticarət və idman sahələrində dünya xalqlarına əlavə dəyər verən, özümüzü təmin edən və ixrac edən bir cəmiyyətə çevriləcəyik!"Mətbuat konfransından sonra "Hanlı Pazar" incəsənət və mədəniyyət mərkəzinin açılışı olub.Daha sonra tədbirin bədii hissəsi başlayıb. Töreğali Törealı maraqlı konsert proqramı ilə izləyicilərin qarşısında çıxış edib.Konserti izləyənlər arasında Qazaxıstanın Azərbaycandakı səfirliyinin nümayəndələri, millət vəkilləri Aydın Mirzəzadə, Ceyhun Məmmədov, Beynəlxalq "Alaş" Ədəbi Mükafatı laureatı, şair-publisist Əkbər Qoşalı, Əməkdar artist, muğam ifaçısı Nuriyyə Hüseynova, Əməkdar incəsənət xadimi, tanınmış rəssam-modelyer Fəxriyyə Xələfova və digərləri iştirak edib.Əkbər Qoşalı konsertlə bağlı təəssüratlarını Musavat.com-a bölüşüb:"Yeni təqvim ilinin ilk günlərini yaşayırıq, Dünya Azərbaycanlılarının Həmrəyliyi Günündən bizi bir neçə gün ayırır. Dünya azərbaycanlılarını həmrəyliyini 44 günlük Vətən müharibəsində bütün parlaqlığı ilə şahidi olduq.Bugünki konsertin devizi isə türk dünyasının həmrəyliyidir. Əgər hər bir türk ölkəsi öz daxilində həmrəyliyi təmin etməsə türk dünyasında da həmrəylik əldə etmək mümkün olmaz.Bildiyiniz kimi ötən ilin sonlarına yaxın Türkdilli ölkələrin Dövlət Başçılarının imzası ilə Azərbaycan Prezidenti İlham Əliyevə Türk Dünyasının Ali Ordeni təqdim olundu. Bugünki konserti də məhz həmin hadisələrə ictimai dəstək olaraq dəyərləndirirəm".Xalidə GərayElçin ƏkbərovMusavat.com                                                                         
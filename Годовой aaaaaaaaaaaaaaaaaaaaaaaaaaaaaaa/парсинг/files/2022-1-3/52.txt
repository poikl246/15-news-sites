https://musavat.com/news/turkiyeli-general-susa-demek-medeniyyet-tebiet-gozellikleri-insanlarin-huzrla-birlikde-yasadigi-qedim-torpaqlar-demekdir_856992.html

Türkiyəli general: “Şuşa demək mədəniyyət, təbiət gözəllikləri, insanların hüzrla birlikdə yaşadığı qədim torpaqlar deməkdir"

 Türkiyəli general: “Şuşa demək mədəniyyət, təbiət gözəllikləri, insanların hüzrla birlikdə yaşadığı qədim torpaqlar deməkdir"            “Cənab Prezident İlham Əliyev 2022-ci ili “Şuşa ili” elan etdi. Bildiyiniz kimi bundan öncə Şuşanın “Türk dünyasının mədəniyyət paytaxtı” elan olunması ilə bağlı təklif irəli sürülmüşdü. Beləliklə də 2023-cü ildə Şuşa bütün türk dünyasının mədəniyyət paytaxtı olacaq və bu şəhər öz mədəniyyəti, tarixi faktları, təbiəti ilə təkcə Azərbaycanı deyil, bütün türk dünyasın dünyaya tanıdacaq”. Bu sözləri Musavat.com-a açıqlamasında Türkiyə Silahlı Qüvvələrinin Azərbaycandakı sabiq hərbi attaşesi, briqada generalı Yücel Karauz bildirib. Türkiyəli general bu il Şuşanın 270 illiyi ilə əlaqədar keçiriləcək tədbirlərlə bağlı da danışıb:“Tarix boyunca simvol şəhərlər olub. Simvol şəhərlər həmin ölkənin birliyini, bütövlüyünü, tarixi mədənyətinini təbliğ edirlər. Bu şəhərlərin isimləri anıldıqca ölkəsinin, dövlətinin önəmi ön plana çıxır. Şuşa da bu mənada Azərbaycanın tarixi dövlətçilyinin, mədəniyyətinin, təbiətinin simvoludur. Şuşa demək tarix, mədəniyyət, təbiət gözəllikləri, insanların hüzrla birlikdə, bərabər yaşadığı qədim torpaqlar deməkdir. Məlum olduğu kimi 2022-ci ildə Şuşanın Qarabağ xanlığı tərəfindən yaradılmasın 270 illiyi qeyd olunacaq. Bu da cənab Prezidentin əslində Azərbaycanın tarixinə, mədəniyyətinə, tarixi köklərinə verdiyi dəyər və diqqəti deməkdir. Cənab Prezident geridə qoyduğumuz bir il ərzində 7-8 dəfə Şuşada oldu, Novruz ocağını Şuşada yandırdı, 60 illik yubileyini Şuşada qeyd etdi. Həmçinin Şuşadan həm Qafqaza, həm də bütün dünyaya çox böyük mesajlar verdi. Bütün bunlar çox önəmlidir. Hesab edirəm ki, Türkiyə çox tez bir zamanda Şuşada öz konsulluğunu açmalıdır. Həmçinin Türk Dövlətləri Təşkilatları da orada öz təmsilçiliklərini yaratmalıdır. Təşkilata üzv türk dövlətləri isə Şuşanın 270 illiyi ilə bağlı ona yaraşacaq gözəl tədbirlər keçirməlidir”. Xalidə GərayMusavat.com  
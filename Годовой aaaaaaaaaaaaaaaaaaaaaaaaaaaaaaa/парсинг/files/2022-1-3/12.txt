https://musavat.com/news/meshur-turkiyeli-aktyor-hebs-oluna-biler_856994.html

Məşhur türkiyəli aktyor həbs oluna bilər

 Məşhur türkiyəli aktyor həbs oluna bilər            Türkiyənin məşhur aktyoru İlyas Salman 2 il müddətinə həbs oluna bilər. Musavat.com Türkiyə mətbuatına istinadən bildirir ki, aktyor ötən il yanvarın 25-də sosial şəbəkə hesabında etdiyi paylaşımda türk millətini, Türkiyə Böyük Millət Məclisini açıq şəkildə təhqir etməkdə ittiham olunur. İstanbul Baş Prokurorluğunda bununla bağlı məhkəmə iddiası qaldırılıb. İddiadaİ.Salmanın 6 aydan 2 il müddətinə qədər həbs olunması tələb olunur.İddianamə məhkəmə tərəfindən qəbul edilib. Aktyor mart ayında Anadolu Məhkəməsində mühakimə olunacaq. Xatırladaq ki, aktyor bununla bağlı verdiyi açıqlamada videoda söylədiyi sözlərin cinayət tərkibi olmadığı, heç kimi təhqir etmək niyyətinin olmadığı, fikir və düşüncə azadlığı çərçivəsində ifadələr işlətdiyini iddia etdiyi bildirilib. Qeyd edək ki, İ.Salman "Hababam sınıfı", "Çöpçüler kralı", "Kibar Feyzo" və "Banker Bilo" kimi ekran işlərində rol alıb. Xalidə GərayMusavat.com   
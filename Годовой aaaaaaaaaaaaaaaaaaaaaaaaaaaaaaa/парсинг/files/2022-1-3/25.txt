https://musavat.com/news/turkiyede-illik-inflyasiya-19-illik-rekordu-yenileyib_857009.html

Türkiyədə illik inflyasiya 19 illik rekordu yeniləyib

 Türkiyədə illik inflyasiya 19 illik rekordu yeniləyib            Ötən ilin dekabr ayında Türkiyədə qiymətlər noyabr ayı ilə müqayisədə orta hesabla 13,6%, əvvəlki ilin dekabr ayına nisbətən isə 36,1% artıb. “Report” xəbər verir ki, bu barədə Türkiyə Statistika Qurumu (TÜİK) məlumat yayıb. Məlumatda deyilir ki, bununla da ölkədə illik inflyasiya 2002-ci ilin sentyabr ayında qeydə alınmış (19 illik) rekordu yeniləyib. Son 1 ildə Türkiyədə ən aşağı qiymət artımı rabitə sahəsində qeydə alınıb - 8,8%. Təhsil sahəsində isə illik inflyasiya 17,2% təşkil edib. İl ərzində spirtli içkilər və tütün orta hesabla 20%, geyim-ayaqqabı 20,1%, spirtsiz içkilər və qida 43,8%, ev əşyaları 40,95%, nəqliyyat xidməti isə 53,7% bahalaşıb. Aylıq qiymət artımlarına gəlincə isə rabitə xidmətləri 3,65%, təhsil xidmətləri 0,1%, spirtsiz içkilərdə və qida 16%, ev əşyaları 16,5%, nəqliyyat xidmətləri isə 28,5% bahalaşıb.  
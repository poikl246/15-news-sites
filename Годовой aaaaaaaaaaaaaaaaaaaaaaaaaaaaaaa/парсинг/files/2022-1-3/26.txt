https://musavat.com/news/bu-olke-sesden-defelerle-suretli-olan-pilotsuz-teyyare-hazirlanir-sensasion-detallar_856930.html

Bu ölkə səsdən dəfələrlə sürətli olan pilotsuz təyyarə hazırlanır - SENSASİON DETALLAR

 Bu ölkə səsdən dəfələrlə sürətli olan pilotsuz təyyarə hazırlanır - SENSASİON DETALLAR           Çin hipersəs sürətli silah və silah sistemləri sahəsində dünya liderinə çevrilir. Musavat.com haberler.com-a istinadən bildirir ki, istehsalı hazırda da davam edən bu unikal pilotsuz aparatın artıq seriya istehsalına hazırlıqlar gedir. Mütəxəssislərin bildirdiyinə görə, həmin PUA 30 MAX sürəti ilə uça bilir, bu isə Rusiyanın silahlanmaya daxil edilmiş “Avanqard” qanadlı döyüş blokundan daha sürətlidir. Bu blokun sürəti 27 MAX (1 MAX=1062,2 km/saat) olaraq açıqlanıb.  Bundan əlavə, Rusiyanın nailiyyəti isə hələlik qanadlı döyüş bloku ilə yekunlaşır. “Sohu” agentliyinin məlumatına görə unikal pilotsuz aparatın sınaqları uğurla tamamlanıb və hazırda bu dronların seriya istehsalına hazırlıq görülür. Aparatın əsas vəzifəsi kəşfiyyatın aparılmasıdır, amma bəzi məlumatlara görə həmin PUA termonüvə silahı ilə zərbələr endirmək üçün də nəzərdə tutulub. Xatırladaq ki, ABŞ hələlik hipersəs sürətli silahlarda Çin və Rusiyadan xeyli geridə qalır. Dünya analitiklərinin araşdırmalarına görə Çinin hipersəs sürətli silah və pilotsuz sistemlərdə bu cür irəli çıxması onu hərbi baxımdan dünya liderinə çevirə bilər. Toğrul İSMAYIL, Musavat.com    
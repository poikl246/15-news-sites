https://musavat.com/news/real-a-kecmeyeceyem-mbappe_856236.html

"Real"a keçməyəcəyəm" - Mbappe

 "Real"a keçməyəcəyəm" - Mbappe            PSJ-nin futbolçusu Kilian Mbappe "Real" keçib-keçməyəcəyi barədə suallara cavab verib. Qol.az goal.com-a istinadən xəbər verir ki, Paris təmsilçisi ilə sözləşməsi mövsümün sonunadək nəzərdə tutulan 23 yaşlı hücumçu 4 gün sonra istənilən klubla rəsmi şəkildə danışıqlar aparmaq haqqına sahib olacaq. Lakin Mbappe hələ "Real"a getməyi düşünmədiyini deyib: "İndi gələcəyim haqqında danışmaq zamanı deyil. Sadəcə Çempionlar Liqasında fevral ayında "Real"la oynayacağımız matçlara köklənmişəm. Dəqiq olan bir şey var ki, bu mövsümün sonunadək PSJ-də olacağam. Yanvar ayında "Real"a keçməyəcəyəm. Azarkeşlərimizi möhtəşəm çempionluqla sevindirmək üçün hər şey etməyə hazıram".  
https://musavat.com/news/covid-19-fransada-gundelik-yoluxma-180-mine-catib_856225.html

COVID-19: Fransada gündəlik yoluxma 180 minə çatıb

 COVID-19: Fransada gündəlik yoluxma 180 minə çatıb            Fransada koronavirusun “delta” ştamı dalğası bitməmiş, “omikron” ştamı dalğası cövlan edir. Fransa Xəstəxanalar Federasiyası qarşıdan gələn həftələrin çox çətin olacağını bildirib. Ölkədə son sutkada COVID-19 virusuna 179 807 yeni yoluxma və 242 ölüm faktı qeydə alınıb. AZƏRTAC Fransa Səhiyyə İdarəsinin məlumatına istinadla xəbər verir ki, ölkədə yanvarın ilk günlərinə qədər koronavirusa gündəlik yoluxma həddinin 250 minə çatacağı bildirilir. Ölkədə xəstəxanalarda virus xəstələrinin sayı 17 405-ə, reanimasiya şöbələrində intensiv müalicə alan xəstələrin sayı 3 416-a çatıb. Son 24 saat ərzində xəstəxanalara 2 110 yeni koronavirus xəstəsi daxil olub. Ölkədə pandemiya qurbanlarının ümumi sayı 123 188-ə çatıb. Peyvəndin 2-ci dozası ilə “buster” dozası arasındakı müddət 3 aya endirilib. Bu günədək 23 059 934 insana “buster” dozası vurulub. Peyvənd kampaniyası başlayandan ölkədə əhalinin 78,3 faizinə peyvəndin 1-ci dozası, 76,6 faizinə isə peyvəndin hər iki dozası vurulub. Ölkədə 5,3 milyon insana peyvəndin heç bir dozası vurulmayıb.  
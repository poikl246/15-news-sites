https://musavat.com/news/azerbaycanda-serxos-sexs-yataqxanani-yandirdi_856124.html

Azərbaycanda sərxoş şəxs yataqxananı yandırdı

 Azərbaycanda sərxoş şəxs yataqxananı yandırdı FOTO VİDEO           Şirvanda sərxoş vəziyyətdə olan şəxs yataqxanada yanğın törədib. Musavat.com APA-ya istinadən xəbər verir ki, hadisə Şirvan şəhəri Fariz Eynullayev küçəsi 13 ünvanında yerləşən yataqxanada qeydə alınıb. Hadisə kişinin yaşadığı 5 mərtəbəli yataqxana binasının 4-cü mərtəbəsindəki mənzildə təşkil olunmuş içki məclisindən sonra baş verib. Yanğının söndürülməsinə Fövqəladə Hallar Nazirliyinin Şirvan Yanğından Mühafizə Xidmətinin 2 avtomobili və canlı qüvvəsi cəlb olunub. Yanğın lokallaşdırılıb və başqa mənzillərə keçməsinin qarşısı alınıb. Yanğın zamanı mənzilləri bürüyən tüstüdən 3 nəfər zəhərlənərək Şirvan şəhər xəstəxanasına yerləşdirilib. Yataqxana sakinləri müvəqqəti olaraq binadan təxliyə edilib. Faktla bağlı araşdırma aparılır.   
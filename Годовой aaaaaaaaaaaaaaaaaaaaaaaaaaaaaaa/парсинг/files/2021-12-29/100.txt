https://musavat.com/news/eliyevle-pasinyanin-tekbetek-gorusu-oldumu-elxan-sahinoglu-ile-canli-debat_856153.html

Əliyevlə Paşinyanın təkbətək görüşü oldumu? – Elxan Şahinoğlu ilə “Canlı debat”

 Əliyevlə Paşinyanın təkbətək görüşü oldumu? – Elxan Şahinoğlu ilə “Canlı debat”           MDB dövlət başçılarının sammiti. Əliyevlə Paşinyanın təkbətək görüşü oldumu? Putinin MDB-nin yaradılması ilə bağlı çıxışı nədən xəbər verir? MDB-nin saxlanması, mövcud olmadı Rusiyadan başqa hansı ölkələrə lazımdır? Məsələn, Azərbaycana nə kimi üstünlük qazandırır bu təşkilat?Azərbaycan Qarabağda separatçılara qarşı antiterror əməliyyatına hazırlaşırmı? Bu olsa, dünya necə qarşılayar? Rusiyanın mövqeyi necə olar? Paşinyan əgər “Qarabağ Azərbaycandır” deyirsə və Xankəndi ilə İrəvan arasında ixtilaf başlayıbsa, demək olarmı, Paşinyan separatçı rejimi qurban verir? Bununla da özünü, ölkəsini qurtarmağa çalışır? Ermənistan cəmiyyəti, xalqı kimdən və nədən yanadır? Paşinyandan yoxsa Arutyunyanın simasında ölkələrini fəlakətə sürükləyən separatçı və revanşist qüvvələrdən yanadır? Sülhü seçəcək, yoxsa erməniləri rəzil günə salan separatizmi? Ermənistandakı son parlament seçkisində əslində bu suala cavab verildi. Amma Paşinyanın son bəyanatı – Qarabağ Azərbaycan ərazisidir deməsindən sonra vəziyyət dəyişməyib ki? Erməni xalqı bu gerçəyi, nəhayət, qəbul edirmi? Edəcəkmi? Müstəqil Dövlətlər Birliyinin yaradılması əsaslı addım idi, bu barədə Vladimir Putin MDB-nin qeyri-formal sammitində bildirib.RİA Novosti-nin məlumatına görə, dövlət başçısı ötən onilliklər ərzində bir çox əsaslı dəyişikliklərin baş verdiyini, amma hələ SSRİ dövründə qazanılmış əlaqələrin birlik üzvlərinin mürəkkəb mərhələlərdən digər ölkələrdən daha yaxşı keçməsinə kömək etdiyini vurğulayıb."Biz Rusiyada bu münasibətləri dəstəkləmişik və gələcəkdə də dəstəkləmək niyyətindəyik. Amma hazırki rejimdə toplanmağımıza səbəb olan, dərin müzakirə tələb edən əsas mövzulardan biri bizim koronavirus infeksiyası pandemiyasına qarşı ümumi mübarizəmizdir", deyə Putin əlavə edib.MDB ölkə başçılarının ənənəvi qeyri-formal görüşü Peterburqda Rusiya liderinin təşəbbüsü ilə keçirilir. Görüşdə Ermənistan baş naziri Nikol Paşinyan, prezidentlər İlham Əliyev (Azərbaycan), Aleksandr Lukaşenko (Belarus), Kasım-Jomart Tokayev (Qazaxıstan), Sadır Japarov (Qırğızıstan), Emomali Rahmon (Tacikistan), Qurbanqulı Berdıməhəmmədov (Türkmənistan), Şavkat Mirziyeyev (Özbəkistan) və Qazaxıstan prezidenti Nursultan Nazarbayev iştirak edirlər. Bu və gündəmdəki digər mövzuları bu gün Atlas Araşdırmalar Mərkəzinin rəhbəri Elxan Şahinoğlu ilə müzakirə edəcəyik. Müzakirədə tamaşaçılarımız da iştirak edəcək. Facebook səhifəsinin ünvanı: https://www.facebook.com/NewMusavat Youtube səhifəsinin ünvanı: https://www.youtube.com/user/TVmusavat Musavat.com  
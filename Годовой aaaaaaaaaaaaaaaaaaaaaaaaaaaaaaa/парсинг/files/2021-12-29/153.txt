https://musavat.com/news/abs-dovlet-departamenti-iranla-nuve-danisiqlarinda-irelileyisin-olmasini-demek-hele-tezdir_856098.html

ABŞ Dövlət Departamenti: İranla nüvə danışıqlarında irəliləyişin olmasını demək hələ tezdir

 ABŞ Dövlət Departamenti: İranla nüvə danışıqlarında irəliləyişin olmasını demək hələ tezdir            “İranın nüvə proqramı üzrə Birgə Hərtərəfli Fəaliyyət Planının (BHFP) bərpası üzrə danışıqlara konstruktiv yanaşmasını demək çətindir”. APA-nın məlumatına görə, bunu ABŞ Dövlət Departamentinin sözçüsü Ned Prays brifinqdə deyib. O bildirib ki, İranın bu mərhələdə konstruktiv yanaşma ilə qayıdacağını söyləmək hələ tezdir: “İran BHFP-ya qayıtmaq istiqamətində çox yavaş irəliləyir. Bu belə davam edə bilməz, çünki razılaşmaya qayıtmaq üçün vaxt məhduddur”. Qeyd edək ki, bundan əvvəl İranla BHFP-nin bərpası üzrə danışıqların iştirakçıları nəticə etibarı ilə texniki tərəqqi olduğunu bəyan ediblər. Bu barədə Britaniya, Fransa və Almaniya diplomatları tərəfindən fikir səsləndirilib.  
https://musavat.com/news/petrosyan-25-il-once-qarabag-haqda-demisdi-ki-alaverdyan_856226.html

"Petrosyan 25 il öncə Qarabağ haqda demişdi ki…" - Alaverdyan

 "Petrosyan 25 il öncə Qarabağ haqda demişdi ki…" - Alaverdyan           "Anlamaq lazımdır ki, Qarabağ gec-tez Azərbaycanın nəzarətinə keçməli idi. Yadınıza salın, Ermənistanın birinci prezidenti Levon Ter-Petrosyan öz bəyanatlarından birində demişdi ki, “artsax” Azərbaycanın tərkibində qalmalıdır. Bu bəyanatdan bir il sonra o istefa verdi, çünki insanlar onun fikri ilə razı olmadılar". Musavat.com Axar.az-a istinadən xəbər verir ki, bu sözləri Ermənistanın ilk ombudsmanı Larisa Alaverdyan bölüşüb. Onun sözlərinə görə, beləliklə, Qarabağın Bakının nəzarətinə keçməsi prosesi 2020-ci ildə deyil, xeyli əvvəl başlayıb. “Ermənistanın ikinci prezidenti Robert Köçəryan hakimiyyətə gələrək “artsax”ın hüquqları uğrunda mübarizə aparacağını bəyan etsə də, dünya birliyinin güclü müqaviməti ilə qarşılaşdı. Üçüncü prezident Serj Sərkisyan Köçəryanın atını çapmağa başladı. Eyni ritorika ortaya qordu, eyni reaksiya ilə qarşılaşdı. Təbii ki, bu prosesdə onların heç biri heç nə əldə edə bilmədi. Onlar hətta “dqr”i tanıya bilmədilər”, - deyə, erməni hüquq müdafiəçisi bildirib. Musavat.com  
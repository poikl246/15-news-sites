https://musavat.com/news/con-bolton-nato-nu-rusiya-ile-bagli-esas-sehvlerini-siraladi_856202.html

Con Bolton NATO-nu Rusiya ilə bağlı əsas səhvlərini sıraladı

 Con Bolton NATO-nu Rusiya ilə bağlı əsas səhvlərini sıraladı            ABŞ-ın keçmiş prezidenti Donald Trampın milli təhlükəsizlik məsələləri üzrə müşaviri vəzifəsində çalışan Con Bolton NATO-nun Rusiya ilə bağlı siyasətdə bir sıra səhvlərə yol verdiyini deyib. Musavat.com xarici agentliklərə istinadən xəbər verir ki, onun bununla bağlı fikirləri “19fortyfive” jurnalında dərc olunub. Con Boltonun fikrincə, Şimali Atlantika Alyansı keçmiş sovet respublikalarının tez bir müddətdə öz orbitinə cəlb etmək istəməsi səhv addım olub. Halbuki öncə genişlənmənin sərhədlərini müəyyənləşdirmək lazım idi. “Faktiki olaraq biz Ukrayna kimi “boz zonalar” yaratdıq ki, bundan da Rusiya gözəl istifadə edir. İndi “boz zonaların “bədəlini həm biz, həm də Ukrayna ödəyir”,-deyə Con Bolton bildirib. Keçmiş müşavir digər yanlışlığın NATO və Avropa Birliyinin birgə fəaliyyətində yaranan uğursuzluqları göstərib. Onun dediyinə görə, Avropa Birliyi özünü çox yuxarıdan aparır. Lakin avropalılar soyuq müharibə illərində bir çox münaqişələrin məhz NATO sayəsində dinc şəkildə həll olunduğunu unudurlar. AB və NATO hazırda sinxronizə şəkildə fəaliyyət göstərə bilmir. Bunun əksinə olaraq Kreml belə çətinlikləri yaşamır və Çin kimi aparıcı oyunçularla rahat əməkdaşlıq edə bilir. Musavat.com  
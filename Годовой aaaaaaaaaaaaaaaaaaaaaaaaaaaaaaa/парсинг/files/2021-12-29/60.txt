https://musavat.com/news/emek-pensiyalarinin-artirilmasi-teklif-edilir-2025-ci-iledek_856207.html

Əmək pensiyalarının artırılması TƏKLİF EDİLİR - 2025-ci ilədək...

 Əmək pensiyalarının artırılması TƏKLİF EDİLİR - 2025-ci ilədək...           Minimum pensiyanın məbləği qaldırılmayıb. Biz fəaliyyət göstərdiyimiz dövrdə əmək haqqımız nə qədər yüksəkdirsə və hansı həcmdə sığorta ödənişləri etmişiksə, əmək pensiyasını da yüksək alacağıq. Musavat.com Publika.az-a istinadən xəbər verir ki, bunu Dövlət Sosial Müdafiə Fondunun (DSMF) sədri Himalay Məmişov "2021-ci ilin yekunlarına dair" mətbuat konfransında deyib. O bildirib ki, minimum əmək haqqı ilə əmək pensiyası arasında bağlılıq var: "Bu balans qorunmaqla artım həyata keçirilir. 2025-ci ilə qədər əmək pensiyalarının artırılmasıyla bağlı təkliflər təqdim olunacaq". O qeyd edib ki, əmək pensiyalarının orta aylıq məbləği gələn il üçün 345 manat, yaşa görə əmək pensiyalarının orta aylıq məbləği 375 müəyyən edilib, əmək pensiyalarının minimum məbləği isə hələlik proqnozlaşdırılmayıb", - deyə sədr əlavə edib. Onun sözlərinə görə, gələn il üçün DSMF-nin xərcləri 5307 mln. manat proqnozlaşdırılıb. Musavat.com  
https://musavat.com/news/informasiya-agentliklerinin-informasiyasindan-istifade-zamani-istinad-teleb-edilecek_856176.html

İnformasiya agentliklərinin informasiyasından istifadə zamanı istinad tələb ediləcək

 İnformasiya agentliklərinin informasiyasından istifadə zamanı istinad tələb ediləcək            İnformasiyadan istifadə edilməsi qaydasına dəyişiklik edilib. Musavat.com-un xəbərinə görə, bu, "Media haqqında" qanun layihəsinə III oxunuşda təklif edilən dəyişiklikdə əksini tapıb. Qanun layihəsinin 13.3-cü bədni yeni redaksiyada verilir: "Bu Qanunun 13.1-ci və 13.2-ci maddələri (istinadla bağlı tələb istisna olmaqla) dövlət orqanları (qurumları) tərəfindən yayılan rəsmi məlumatlara (press-relizlərə) və informasiya agentliklərinin informasiyasından istifadə hallarına şamil edilmyəcək. I və II oxunuşda qəbul edilən qanun layihəsində qeyd edilmişdi ki, Bu Qanunun 13.1-ci və 13.2-ci maddələri dövlət orqanları (qurumları) tərəfindən yayılan rəsmi məlumatlara (press-relizlərə) və informasiya agentliklərinin informasiyasından istifadə hallarına şamil edilmir. Qanunun 13.1 və 13.2-ci bəndləri isə aşağıdakı kimidir: 13.1- Media subyekti digər media subyektinin informasiyasını və proqramlarını istinad etməklə abunəlik və ya müqavilə əsasında istifadə edə bilər. 13.2- Abunəlik və ya müqavilə olmadıqda media subyekti digər media subyektinin hər bir informasiyasının yalnız üçdə birindən çox olmayan hissəsini istinad etməklə istifadə edə bilər.  
https://musavat.com/news/esas-meqsed-daima-doyuse-hazir-olmaqdir-mudafie-nazirliyi-hesabat-verir_856233.html

"Əsas məqsəd daima döyüşə hazır olmaqdır"- Müdafiə Nazirliyi hesabat verir

 "Əsas məqsəd daima döyüşə hazır olmaqdır"- Müdafiə Nazirliyi hesabat verir           Müdafiə Nazirliyi ilin yekunlarına dair mətbuat konfransı keçirib. Musavat.com xəbər verir ki, Müdafiə Nazirliyinin Mətbuat Xidmətinin rəisi polkovnik-leytenant Anar Eyvazov il ərzində görülən işlər barədə ictimaiyyətə məlumat verib. Anar Eyvazov bildirib ki, Ali baş komandanın rəhbərliyi altında bu il ərzində görülməsi nəzərə tutulan işlər uğurla həyata keçirilib. Vətən Müharisində əldə edilən uğurların nəticələri müzakirə edilib. Məlumatda bildirilib ki, bu il ərzində Türkiyədə təşkil olunan kurslara zabitlər cəlb edilib, onların peşəkarlığı daha da artırılıb. Bildirilib ki, Müdafiə Nazirliyinin əsas məqsədi daimi döyüşə hazır olmaqdır. Rusiya, Qazaxıstan, İran, Paksitan və Türkiyədə keçirilən beynəlxalq təlimlərdə Müdafiə Nazirliyinin şəxsi heyəti iştirak edib. Heydər Əliyev adına Ali Hərbi Məktəbdə təhsil kursları Türkiyə Müdafiə Nazirliyi tabeliyindəki hərbi hissələrdəki kurslarla uyğunlaşdırılıb. Anar Eyvazov bildirib ki, Vətən Müharibəsi ərəfəsində istifadə olunan bütün döyüş sursatlarının yenisi alınaraq aidiyyatı üzrə hərbi hissələr təhvil verilib. İlkin Muradov Musavat.com  
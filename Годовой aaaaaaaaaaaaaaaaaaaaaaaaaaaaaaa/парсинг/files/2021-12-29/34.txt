https://musavat.com/news/ilon-mask-artiq-indiden-marsda-birbasa-demokratiya-qurmaq-isteyir_856227.html

İlon Mask artıq indidən Marsda “birbaşa demokratiya” qurmaq istəyir

 İlon Mask artıq indidən Marsda “birbaşa demokratiya” qurmaq istəyir            “Marsda qurulacaq ilk kiçik koloniyalar “təbii hökumət”in təsis olunması üçün ideal şəkildə uyğun gəlir”. Musavat.com xarici agentliklərə istinadən xəbər verir ki, bu barədə amerikalı milyarder, ixtiraları və kosmik layihələri ilə gündəmdə olan İlon Mask danışıb. Alim və blogger Leks Fridmanla söhbətində “SpaceX” şirkətinin qurucusu Marsdakı koloniyaların Amerika qitəsində avropalıların saldıqları ilk məskunlaşmaya bənzədib. Onun sözlərinə görə, həmin məskənlər də vaxtilə “birbaşa demokratiya” ilə idarə olunurmuş. İlon Maskın fikrincə, qanunların xalqın seçdiyi nümayəndələr tərəfindən qəbul olunduğu “təmsilli demokratiya” Marsdakı koloniyalar üçün lazım olmayacaq və burada “təbii hökumətlər” yaradılacaq. “İnsanlar özləri də hansısa qanunun qəbul olunub-olunmaması ilə bağlı səs verə biləcəklər. Lakin həmin aktlar da sadə və anlaşıqlı olmalıdır”, - deyə o, qeyd edib. Musavat.com  
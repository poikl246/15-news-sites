https://musavat.com/news/komandan-quru-qosunlarina-ayiq-sayiqligin-artirilmasi-ile-bagli-tapsiriqlar-verib_856654.html

Komandan Quru Qoşunlarına ayıq-sayıqlığın artırılması ilə bağlı tapşırıqlar verib

 Komandan Quru Qoşunlarına ayıq-sayıqlığın artırılması ilə bağlı tapşırıqlar verib           Müdafiə nazirinin tapşırığına əsasən Müdafiə nazirinin müavini – Quru Qoşunların komandanı general-leytenant Ənvər Əfəndiyev bayramlar münasibətilə Komandanlığın tabeliyindəki hərbi hissələrdə olub. Bu barədə Musavat.com-a Müdafiə Nazirliyindən məlumat verilib. Nazir müavini şəxsi heyətin sosial-məişət və xidmət şəraiti ilə maraqlanıb. Dünya Azərbaycanlılarının Həmrəyliyi Günü və Yeni il bayramı münasibətilə Müdafiə nazirinin təbriki şəxsi heyətə çatdırılıb. General-leytenant Ə.Əfəndiyev xüsusilə bayram günlərində ayıq-sayıqlığın artırılması, döyüş növbətçiliyinin və qoşun xidmətinin təşkili, şəxsi heyətin döyüş qabiliyyətinin daha da yüksəldilməsi ilə bağlı müvafiq tapşırıqlar verib. Sonda hərbi qulluqçulara bayram sovqatları təqdim edilib və hərbi xidmətdə fərqlənənlər təltif olunub.  
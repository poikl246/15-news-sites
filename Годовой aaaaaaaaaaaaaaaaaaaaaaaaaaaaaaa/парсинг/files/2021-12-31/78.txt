https://musavat.com/news/azerbaycan-5-umidli-ermenistan-7-bedbext-olke-sirasinda_856596.html

Azərbaycan 5 ümidli, Ermənistan 7 bədbəxt ölkə sırasında

 Azərbaycan 5 ümidli, Ermənistan 7 bədbəxt ölkə sırasında            Müharibədən sonra 103 min erməni ölkəsini tərk edib, Paşinyan regionda barış və iqtisadi canlanmaya səbəb olacaq razılaşmaları icra etməklə öz xalqını düşdüyü bədbəxtlik indeksindən çıxara bilər Nüfuzlu “Gallup İnternational” və “Romir” tədqiqat holdinqinin keçirdikləri sorğunun nəticələrinə görə xoşbəxtlik indeksində ən yüksək 5 ölkədən biri Azərbaycandır. “Yeni Müsavat” “Novosti-Armeniya” agentliyinə istinadən xəbər verir ki, Ermənistanla bağlı sorğunun nəticələri isə medalın tərs üzüdür. Sorğu zamanı Ermənistan sakinlərinin 42%-i öz həyatından “nə razı, nə də narazı” olduğunu, 14%-i narazı olduğunu, 5%-i çox narazı olduğunu bildirib. Sorğunun ümumi nəticələrinə əsasən Ermənistan xoşbəxtlik indeksinin ən aşağı olduğu 10 ölkə sırasındadır. Rəyi soruşulan ermənilərin 30%-i öz həyatlarından razı, 9%-i isə çox razı olduqlarını qeyd ediblər.Təxminən 60% isə əks mövqedədir. Ermənistanda bu ilin yekunları da ölkənin və onun əhalisinin ciddi böhran içində olduğunu təsdiqləyir. Belə ki, başa çatmaqda olan 2021-ci il Ermənistan iqtisadiyyatı inflyasiyanın, ərzağın qiymətinin bahalaşması, dövlət borcunun artması ilə müşahidə edilib. Məsələ ilə bağlı Ermənistan mətbuatı yazır ki, 2021-ci ilin yekunlarına əsasən, ölkədə inflyasiya 9,6% təşkil edib. Ermənilərin öz gələcəkləri barədə ümidsiz olmalarının nəticəsidir ki, müharibədən sonrakı bir il ərzində 103 min erməni Ermənistanı tərk edib. Bu axının davam edəcəyi istisna deyil, əgər hakimiyyət real addımlar atmasa, Türkiyə ilə sərhədlər açılmasa, Zəngəzur dəhlizi, kommunikasiyalar işə düşməsə, Ermənistan iqtisadiyyatı daha da Avropa Birliyinin pullarından asılı vəziyyətə düşəcək, cəmiyyətdə pessimizm artacaq. Ekspertlərin fikrincə, Paşinyan hökuməti regionda barışa və iqtisadi canlanmaya səbəb olacaq razılaşmaları icra etməklə öz xalqını düşdüyü bədbəxtlik indeksindən çıxara bilər. Bəs mütəxəssislər necə düşünür?“Yeni Müsavat”a danışan sosioloq Əhməd Qəşəmoğlunun bildirdiyinə görə, hər cəmiyyəti öz metodlarına uyğun düşdüyü böhrandan çıxarmaq lazımdır: “Məsələn, 15-20 ev olan kəndin problemini sadə yollarla həll etmək olur, şəhərdə isə bu çətinləşir. Və yaxud adam xəstəliyi yüngül keçirəndə çay içməklə, bir-iki dərmanla sağalır, ağırlaşanda isə ciddi tibbi-elmi müalicə lazım olur. İndi erməni cəmiyyətinə də onun mahiyyətinə uyğun gələn metodlardan istifadə etmək lazımdır. Bunun üçün ilk növbədə uydurma tarixdən əl çəkməlidirlər. Əslində, bu, onların xarakterindən irəli gəlir, yarımçıq xalq ondan-bundan nəsə çırpışdırmağa çalışır. O xalq ki əsilli-köklüdür, öz ideyaları olur. Ermənilər isə yarımçıq xalqdır və oğurluqla gəlib bu günə çıxıblar. Sonra 19-cu əsrdə onlardan vasitə kimi istifadə etdilər, qondarma tarix uydurdular. İndi orta statistik bir ermənini dindirirsən, deyirlər ki, ermənilərə olan təzyiq bəşəriyyətə olan hücumlardır, Nuh peyğəmbərin uşaqlarıdırlar və sair belə sərsəm fikirlər səsləndirirlər. Ona görə onlar saxta tarixdən qurtulmalıdırlar”. Sosioloqun fikrincə, bədəndə orqanlar ahəngə uyğun olmalıdır: “Məsələn, 80 yaşlı adamın böyrəyinin 20 yaşlı adamın böyrəyi kimi işləməsi anormal haldır. Ermənilər də yer üzünün ahəngindən çıxıblar. Guya iki min il əvvəl Tiqran buradan keçib, heç bilinmir Tiqran kimdir. Yəni xəstə məntiqdən əl çəkib yer üzünün ümumi yaşam tərzinə uyğunlaşmalıdırlar. Necə ki, barmağı vaxtında müalicə etməyəndə tutub kəsib atırlar. Belə davam etsələr, yer üzündən erməniləri kəsib atacaqlar. Çünki vaxtında onları silahlandıran, hazırlayan qüvvələr indi başqa vasitə axtarırlar, ermənilər vasitə kimi köhnəliblər”. Sosial Tədqiqatlar Mərkəzinin mətbuat katibi, siyasi şərhçi Əziz Əlibəyli hesab edir ki, ermənilərin köç tarixində bir neçə mərhələ olub: “Onlardan biri sovet ittifaqından sonra baş verən müharibə nəticəsində baş verib, ikinci köç qlobal iqtisadi böhranla müşahidə edilib, üçüncüsü isə 44 günlük müharibənin nəticələrindən sonra yaşanır. Təbii ki, Qarabağda məğlubiyyət və postmüharibə dövrünün yaşatdığı hərbi-siyasi gərginlik ermənilərdə depressiyaya səbəb olub. Onlar bu məğlubiyyətin xofunu uzun müddət yaşayacaqlar və nəticələrini aradan qaldırmaq üçün illər lazımdır”. STM nümayəndəsinin sözlərinə görə, Ermənistanda hazırkı siyasi qarşıdurma, siyasi mühit ermənilərə normal gələcək vəd etmir: “Paşinyan son seçkidə qalib gəlsə də, onun möhkəm təməllərlə iqtidarda qalması anlamına gəlmir. Ermənistan siyasi qiyamlarla tərcümeyi-halı olan ölkədir. Paşinyan indi çalışır, kommunikasiyaları açmaqla əhalinin rifah halını yaxşılaşdırmağı düşünür, bu istiqamətdə qarşısında olan qüvvələrlə mübarizə aparır, lakin zaman tələb olunur. O baxımdan xoşbəxtik indeksində ən aşağıda olması təbiidir. Bizdə isə müharibənin gətirdiyi qələbə və postmüharibə dövründə də diplomatik masada aparılan siyasət ümidli ölkələr siyahısında olmağımıza gətirib çıxarıb”. Emil SALAMOĞLU“Yeni Müsavat”  
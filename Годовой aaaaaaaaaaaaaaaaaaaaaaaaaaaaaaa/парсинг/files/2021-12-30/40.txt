https://musavat.com/news/rusiyada-inflyasiya-illik-gostericiler-aciqlanib_856499.html

Rusiyada inflyasiya: illik göstəricilər açıqlanıb

 Rusiyada inflyasiya: illik göstəricilər açıqlanıb           Rusiyanın Federal Statistika Xidməti illik inflyasiya göstəricilərini açıqlayıb. Rəsmi hesabata əsasən, 2021-ci ilin sonuna ölkədə inflyasiya 8,39%-ə çatıb. 2019-cu ildə illik inflyasiya 3%, 2020-ci ildə 4,9% olmuşdu. Novator.az saytı bildirir ki, hazırkı 8,39%-lik inflyasiya Rusiya üçün 2015-ci ildən sonrakı dövrdə ən yüksək göstəricidir. 2015-ci ildə inflyasiya 12,9%-ə çatmışdı. Rəsmi hesabata görə, 2021-ci il ərzində Rusiyada ərzaq məhsulları 10,62%, qeyri-ərzaq malları 8,58% bahalaşıb. Xidmət sahələrində bahalaşma 4,98% olub. 2020-ci ildə ərzaq məhsulları 6,69%, qeyri-ərzaq malları 4,79% bahalaşmışdı. Xidmət sahələrində bahalaşma 2,7% olmuşdu. 2021-ci ildə Rusiya Mərkəzi Bankı uçot dərəcəsini yeddi dəfə qaldırıb. Hazırda uçot dərəcəsi 8,5% təşkil edir.  
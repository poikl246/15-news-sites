https://musavat.com/news/isid-emirinin-azerbaycanli-arvadinin-her-kesi-sok-edecek-ifadesi-sirrleri-acdi_856865.html

İŞİD əmirinin azərbaycanlı arvadının hər kəsi ŞOK edəcək ifadəsi - SİRRLƏRİ açdı

 İŞİD əmirinin azərbaycanlı arvadının hər kəsi ŞOK edəcək ifadəsi - SİRRLƏRİ açdı FOTO           Xəbər verdiyimiz kimi, İŞİD-in "Türkiyə əmiri" olmuş Mustafa Dokumacının arvadı, Azərbaycan vətəndaşı Ülkər Məmmədova ötən ilin oktyabrında Suriyadan Türkiyəyə keçib və təslim olub. Musavat.com Türkiyə mediasına istinadən xəbər verir ki o, istintaqla sövdələşməyə gedərək, bir sıra təhlükəli terrorçuların barəsində məlumat verib və dekabrın sonlarında məhkəmə Ü.Məmmədovanı azad edib. Məmmədovanın da özünün bildirdiyi kimi, Azərbaycanda imkanlı ailənin qızı olub, atası polkovnikdir və Mustafa Dokumacı ilə internetdə tanış olub, Türkiyəyə gedərək onunla evlənib və daha sonra əri və uşaqları ilə birlikdə Suriyaya gedib. Xəbərdə qeyd edilir ki, İŞİD daxilindəki "Dokumacılar qrupu"nun rəhbəri olan Musfata Dokumacı ötən il pilotsuz aviasiyanın zərbəsi ilə məhv edilib. Həmin qrupun üzvləri 2015-ci ildə Ankara dəmir yol vağzalında 100-dən çox adamın həlak olması ilə nəticələnən terror hücumunu törətmişdi. Türkiyə mətbuatı Ülkər Məmmədovanın istintaqa bir neçə təhlükəli İŞİD terrorçusu barədə məlumatlar verdiyini yazır. Onlar Türkiyədən olan terrorçulardır və başlarına milyonlarla lirə mükafat təyin edilib.  Ü.Məmmədova Gaziantep Terrorla Mübarizə İdarəsinə verdiyi ifadədə Adıyaman bölgəsindən olan "Selman" ləqəbli İŞİD kəşfiyyat əmiri haqda danışıb. "İlk dəfə 2015-ci ildə Suriyanın Telabyad bölgəsində görmüşəm. Salman adlı şəxsin geydiyi "əfqani" qara rəngli idi. Qara rəngli "əfqanini" əsasən İŞİD-in kəşfiyyatçıları geyinirdi. Ən son onu İdlibdə gördüm. Sonuncu dəfə görəndə saçları uzanmışdı, kökəlmişdi, yanında bir gənc qadın, qadının da qucağında körpə vardı", - deyə Ü.Məmmədovanın ifadəsində deyilir. Ü.Məmmədova habelə 2014-cü ildə iki İŞİD yaraqlısı ilə birlikdə Gaziantepdə tutulan, lakin məhkəmənin "yaxşı davranışa görə"  cəzasını endirib çox keçmədən azadlığa buraxdığı İŞİD cəlladı Ahmet Güneş haqda da danışıb. İfadədə daha sonra qeyd edilir ki. həmin şəxsin üzərində heç vaxt qılınc (İŞİD-çilərin baş kəsmək aləti) görməyib, amma onun tapança daşıdığını görüb. https://ankahaber.net/haber/detay/isidin_canli_bomba_hucresini_yoneten_mustafa_dokumaci_10_ekim_katliaminin_ardindan_turkiyede_tedavi_gormekten_vazgecmis_67706    Toğrul İSMAYIL,Musavat.com  
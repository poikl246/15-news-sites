https://musavat.com/news/samaxi-ve-qaxda-erzaq-magazasinda-pirotexniki-vasiteler-satanlar-saxlanilib_856396.html

Şamaxı və Qaxda ərzaq mağazasında pirotexniki vasitələr satanlar saxlanılıb

 Şamaxı və Qaxda ərzaq mağazasında pirotexniki vasitələr satanlar saxlanılıb           Şamaxı Rayon Polis Şöbəsinin əməkdaşları tərəfindən keçirilən tədbirlərlə ərzaq mağazasında pirotexniki vasitələrin satışı ilə məşğul olan şəxs saxlanılıb. DİN-in Mətbuat Xidmətinin Şəki regional qrupundan Musavat.com-a verilən məlumata görə, rayonun Şəhriyar qəsəbəsində Aydın Qurbanovun işlətdiyi mağazada gizli şəkildə pirotexniki vasitələr satılması barədə məlumat daxil olub. Obyektə baxış zamanı oradan partlayıcı və tezalışan maddələr aşkarlanaraq götürülüb. Qax Rayon Polis Şöbəsinin əməkdaşlarının keçirdikləri tədbirlər nəticəsində yüksək səsyayıcı qabiliyyətə malik pirotexniki maddələrin satışını gizli şəkildə təşkil edən şəhər sakini Bəkir Əmişov saxlanılıb. Onun fəaliyyət göstərdiyi mağazaya baxış keçirilən zaman pirotexniki vasitələr aşkar olunaraq götürülüb. Hər iki şəxs barəsində protokollar tərtib olunub və baxılması üçün rayon məhkəmələrinə göndərilib. Musavat.com    
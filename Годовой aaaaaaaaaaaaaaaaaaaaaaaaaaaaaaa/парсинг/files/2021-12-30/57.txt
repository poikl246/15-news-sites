https://musavat.com/news/kicik-corc-bus-beynelxalq-islerden-basi-cixmadigini-etiraf-edib_856482.html

Kiçik Corc Buş beynəlxalq işlərdən başı çıxmadığını etiraf edib

 Kiçik Corc Buş beynəlxalq işlərdən başı çıxmadığını etiraf edib            Böyük Brtaniyanın ABŞ-dakı keçmiş səfiri Kristofer Meyer Birləşmiş Ştatların keçmiş prezidenti kiçik Corc Buşun ona beynəlxalq işlərdən başı çıxmadığını etiraf etdiyini söyləyib. Musavat.com xarici agentliklərə istinadən xəbər verir ki, sabiq diplomatın sözləri “Daily Mail” qəzeti tərəfindən çatıdırılıb. Kristofer Meyerin sözlərinə görə, Corc Buşun bunu ilk dəfə ona 1998-ci ildə, hələ Texas ştatının qubernatoru olarkən söyləyibmiş. “Buş mənə Meksika xaric, beynəlxalq münasibətləri zəif bildiyini, buna görə də təcrübə və bilik toplamaq istədiyini dedi. Onun dünyagörüşü Texas və Meksika üfüqlərindən o yana getmirdi”,-deyə o, qeyd edib. Kristofer Meyer buna görə Texas qubernatorunu ölkəsinə çağırdığını, lakin həmin vaxt Buşun onun təklifini gələcək seçkilərdə zərər vuracağı səbəbi ilə rədd etdiyini bildirib. Buna rəğmən britaniyalı səfir Corc Buşun ona güclü yumor hissinə malik insan təsiri bağışladığını vurğulayıb. Musavat.com  
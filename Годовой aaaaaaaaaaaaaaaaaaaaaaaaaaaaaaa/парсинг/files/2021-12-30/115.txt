https://musavat.com/news/melahet-ibrahimqizi-nece-muddet-idi-ki-doyusculer-veteran-vesiqesinin-verileceyi-gunu-gozleyirdi_856407.html

Məlahət İbrahimqızı: “Neçə müddət idi ki, döyüşçülər veteran vəsiqəsinin veriləcəyi günü gözləyirdi”

 Məlahət İbrahimqızı: “Neçə müddət idi ki, döyüşçülər veteran vəsiqəsinin veriləcəyi günü gözləyirdi”            Milli Məclisin iclasında çıxış edən deputat Məlahət İbrahimqizı İkinci Qarabağ müharibəsinin iştirakçılarına veteran statusunun verilməsindən bəhs etdi.  Deputat bildirdi ki, cənab prezidentin veteranlıq vəsiqəsinin verilməsi ilə bağlı imzaladığı sərəncam diqqətəlayiqdir: “Neçə müddət idi ki, Vətən savaşında iştirak edənlər veteran vəsiqəsinin veriləcəyi günü gözləyirdi. Seçicilərim tərəfindən də tez-tez bu barədə suallar ünvanlanırdı. Artıq məsələ öz həllini tapmaq üzrədir. Hesab edirəm ki, Nazirlər Kabinetinin müvafiq şöbəsi bu məsələni diqqətdə saxlayacaq”. M.İbrahimqızı prezidentin ötən gün imzaladığı digər sərəncamlara da diqqət çəkdi. Qeyd etdi ki, bir gün əvvəl imzalanan bütün sərəncamlar bir daha göstərir ki, prezident hər an xalqımız yanındadır: “Sərəncamda müharibə veteranı adı verilməsi ilə bağlı bütün qurumlara tapşırıqlar verilib. Mən əminəm ki, 2016-cı ildə baş verən Aprel döyüşlərində iştirak edən şəxslər də veteran adı və təqaüdü alacaqlar. Nazirlər Kabinetinin müvafiq şöbəsinin bu məsələni diqqtədə saxlaması yaxşı olardı”.  E.Paşasoy, Musavat.com    
https://musavat.com/news/2030-cu-ilin-qidalari-laboratoriyada-hazirlanan-sosisler-ve-bocek-hamburgerleri-foto_856533.html

2030-cu ilin qidaları: Laboratoriyada hazırlanan sosislər və böcək hamburgerləri - FOTO

 2030-cu ilin qidaları: Laboratoriyada hazırlanan sosislər və böcək hamburgerləri - FOTO           Dünya ölkələrinin böyük əksəriyyətində tətbiq edilən süni intellekt qida sektorundan da yan keçməyəcək. Hazırda bu sahədə çalışan mütəxəssislər insanları təəccübləndirəcək menyular hazırlayırlar. Bu qidalar arasında böcək hamburgerləri, göbələkdən hazırlanan dondurma və pendir, laboratoriyada istehsal edilən sosis, qəhvə, steyk, süni qaz ciyəri kimi qidalar var. Musavat.com BAKU.WS-ə istinadən 2030-cu ilə qədər süfrələri bəzəyəcək qeyri-adi qidaları təqdim edir: Laboratoriyada hazırlanan sosis Böyük Britaniya şirkətlərindən biri 2023-cü ilin ikinci yarısına qədər satışa laboratoriya şəraitində hazırlanan sosislər təqdim edəcək. Həmin şirkət bu qidaları ərsəyə gətirmək üçün canlı heyvandan alınan yağ və əzələ hüceyrələrindən istifadə edəcək.  Laboratoriyada hazırlanan bifşteks  Mərkəzi İsraildə yerləşən "MeaTech" şirkəti laboratoriyada hazırlanan 110 qramlıq bifşteks (qızardılmış ətin sümüksüz hissəsi) təqdim edib. Bu, dünyada laboratoriya şəraitində hazırlanıb təqdim edilən ilk bifşteksdir. Onun hazırlanmasında inəkdən alınan yağ və əzələ hüceyrələrindən istifadə edilib. Hazırda mütəxəssislər daha çox ətin yetişdirilməsinə çalışırlar.  Laboratoriyada istehsal olunan kofe  Bu qəhvənin hazırlanması üçün "Arabica" adlı kofe növündən hüceyrələr alınıb. Lakin dünyada su və çaydan sonra kofenin ən çox tələb olunan içki olması "Arabica" növündən külli miqdarda hüceyrə alınmasını tələb edir. Bu isə meşələrin məhvinə gətirib çıxara bilər. Belə ki, hər il 220 milyon ton kofe istehlak edilir.  Göbələkdən hazırlanan dondurma və pendir ABŞ-ın Kaliforniya ştatında pendirin hazırlanması üçün göbələkdən alınan maddələrdən istifadə edilir. Mütəxəssislərin sözlərinə görə, bu pendirlər normal süddən hazırlanandan daha yaxşıdır. Göbələkdən pendirlə yanaşı dondurmalar və digər süd məhsullarının da hazırlanması nəzərdə tutulub.    
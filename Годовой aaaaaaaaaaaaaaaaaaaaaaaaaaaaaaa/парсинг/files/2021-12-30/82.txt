https://musavat.com/news/sumqayit-in-yeni-bas-mesqcisinin-bakiya-geleceyi-vaxt-aciqlanib_856446.html

"Sumqayıt"ın yeni baş məşqçisinin Bakıya gələcəyi vaxt açıqlanıb

 "Sumqayıt"ın yeni baş məşqçisinin Bakıya gələcəyi vaxt açıqlanıb            "Sumqayıt" klubunun yeni baş məşqçisi Aleksey Baqa Azərbaycana Yeni ildən sonra gələcək. Bu barədə "Report"a "gənclik şəhəri" təmsilçisinin mətbuat xidmətinin rəhbəri Rəşad Məmmədov məlumat verib. Onun sözlərinə görə, belaruslu mütəxəssislə müqavilə imzalandıqdan sonra rəsmi təqdimat mərasimi keçiriləcək: "Baqanın köməkçiləri də həmin vaxt bəlli olacaq". Komandanın yanvarın 5-də təlim-məşq toplanışına yığışacağını bildirən Məmmədov hazırlığa Bakıda start verəcəklərini söyləyib: "Toplanışın birinci mərhələsi Sumqayıtda, ikinci mərhələsi isə Türkiyənin Antalya şəhərində olacaq. Qardaş ölkədə 3 yoxlama oyunu keçiriləcək. Rəqiblər və tarixlər hələ dəqiqləşməyib".  
https://musavat.com/news/fransa-bas-naziri-fransizlar-bitmeyen-filme-benzeyen-pandemiyadan-bezib_855952.html

Fransa baş naziri: “Fransızlar bitməyən filmə bənzəyən pandemiyadan bezib”

 Fransa baş naziri: “Fransızlar bitməyən filmə bənzəyən pandemiyadan bezib”           Fransa hökumətinin başçısı Jan Kasteks ölkə əhalisinin artıq iki ildir davam edən koronavirus pandemiyasından yorulduğunu etiraf edib. Musavat.com xarici agentliklərə istinadən xəbər verir ki, bu barədə o, pandemiyanın 5-cü dalğası ilə bağlı elan olunan tədbirlər barədə məlumat vermək üçün keçirdiyi xüsusi brifinqdə danışıb. “Bu, heç bitməyən filmə bənzəyir”,-deyə baş nazir qeyd edib. Jan Kasteks Fransada peyvəndlənmə kampaniyasının gedişatından məmnun oldularını gizlətməyib. Onun sözlərinə görə,bu vaxta qədər fransızların 91%-i ən az bir doza peyvənd olunub. 22 milyon vətəndaş isə buster dozasını alıb. (Fransanın əhalisi 67 milyon nəfərdir). Hökumət başçısı bu ilin yanvar ayının 3-dən etibarən kinoteatrlarda, nəqliyyat və stadionlarda yemək və içməyin qadağan olunacağını və bunun ən azı 3 ay sürəcəyini bildirib. Onun bildiridiyinə görə, fransızlar həftənin ən az 3 iş gününü evdən çalışmalı olacaqlar. Musavat.com  
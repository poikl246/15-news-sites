https://musavat.com/news/ata-abdullayeve-7-il-is-verildi-ifadesinde-butun-sirleri-acdi-sevinc-telmanqizi-ile-canli-debat_855909.html

Ata Abdullayevə 7 il iş verildi, ifadəsində bütün sirləri açdı – Sevinc Telmanqızı ilə “Canlı debat”

 Ata Abdullayevə 7 il iş verildi, ifadəsində bütün sirləri açdı – Sevinc Telmanqızı ilə “Canlı debat”           Özünü bloger kimi təqdim edən Ata Abdullayev növbəti dəfə məhkəmə önünə çıxarılıb. Musavat.com xəbər verir ki, Bakı Ağır Cinayətlər Məhkəməsində baş Ata Abdullayevin cinayət işi üzrə məhkəmə prosesi yekunlaşıb.Ata Abdullayev son sözündə bildirib ki, başqa günahının nə olduğunu bilir, buna görə dəfələrlə üzr istəyib. O, sözlərini də ağlayaraq dilə gətirib.“Kiminsə sözünü kəsmişəmsə, kiməsə qarşı xətam olubsa, hansısa balacanın, böyüklərdən də, kiçiklərdən də dönə-dönə üzr istəyirəm. Mən bilirəm ki, nəyə görə buradayam. Mənim üç babam var, iki atam. Heydər Əliyev mənim babam, cənab prezident isə mənəvi atamdır".Abdullayevin vəkili Telman Talıbov da müvəkkilinə qarşı irəli sürülən ittihamların əsassız, uydurma olduğunu deyir. Onun sözlərinə görə, ittihamlar söz yığınından ibarətdir, heç bir sübut yoxdur:“Mən də deyə bilərəm ki, kimsə məndən pul tələb etdi. Axı bununla bitmir, ortada sübut olmalıdır. Zərərçəkmiş qismində tanınanlardan biri keçmiş MTN əməkdaşıdır. Tutaq ki, bu birilər məlumatsızdır, o isə belə bir qurumda işləyib, bütün vasitələrdən, üsullardan xəbərdardır. Bəs niyə əlində Abdullayevin ondan pul tələb etdiyini təsdiqləyən heç bir sübut yoxdur?”.Məhkəmə tərəfləri dinlədikdən sonra hökmü elan edib. Hökmə əsasən Ata Abdullayev 7 il müddətinə azadlıqdan məhrum edilib.Bildirək ki, Ata Abdullayev Dövlət Təhlükəsizliyi Xidmətinin (DTX) əməkdaşları tərəfindən saxlanılıb.Ata Abdullayev Cinayət Məcəlləsinin 182-ci (hədə-qorxu ilə tələbetmə) maddəsilə ittiham olunur. Tahir Kərimlinin məlum çıxışı, Aqil Abbasın təklifinə reaksiyalar, Milli Elmlər Akademiyasında işçilərə ərzaq paylanması və bu kimi mövzular da verilişdə müzakirə olunacaq. Müzakirədə tamaşaçılarımız da iştirak edəcək. Facebook səhifəsinin ünvanı: https://www.facebook.com/NewMusavat Youtube səhifəsinin ünvanı: https://www.youtube.com/user/TVmusavat Musavat.com  
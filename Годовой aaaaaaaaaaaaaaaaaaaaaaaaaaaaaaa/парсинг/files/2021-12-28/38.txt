https://musavat.com/news/rusiyadaki-soydaslarimizdan-qazi-ve-sehid-ailelerine-bayram-sovqati-fotolar_856025.html

Rusiyadakı soydaşlarımızdan qazi və şəhid ailələrinə bayram sovqatı - FOTOLAR

 Rusiyadakı soydaşlarımızdan qazi və şəhid ailələrinə bayram sovqatı - FOTOLAR           Azərbaycan Vətən Müharibəsi Veteranları İctimai Birliyinin Xətai Rayon Təşkilatı birinci və ikinci Qarabağ müharibəsi əlillərinin, veteranların və şəhid ailələrinin iştirakı ilə Yeni İl və Dünya Azərbaycanlılarının Həmrəylik Günü münasibətilə xeyriyyə tədbiri keçirib. Azərbaycan Vətən Müharibəsi Veteranları İctimai Birliyinin fəxri üzvü, eləcə də Rusiyada təşkilatın təmsilçiliyini yerinə yetirən Cavid Nəzərov Krasnoyarsk vilayətindən soydaşlarımızın şəhid ailələrinə və müharibə veteranlarına göndərdiyi bayram sovqatlarını çatdırıb. Təşkilatın sədri Sabit Kazımov bayram sovqatına görə İctimai Birliyinin adından Cavid Nəzərova fəxri fərman təqdim edib və təşkilat adından ona öz təşəkkürünü bildirib. Sabit Kazımov Dünya Azərbaycanlılarının Həmrəylik Günü ilə bağlı göndərilən bayram sovqatının birliyimizin göstərcəsi olduğunu qeyd edib.Daha sonra şəhid anası Sürəyya xanım və təşkilatın digər üzvləri çıxış edib. Onlar da öz növbəsində Cavid Nəzərova və xaricdə yaşayan soydaşlarımıza göstərdiyi diqqətə görə təşəkkürlərini bildirib.Elçin Əkbərov, Musavat.com                                                                                                                                     
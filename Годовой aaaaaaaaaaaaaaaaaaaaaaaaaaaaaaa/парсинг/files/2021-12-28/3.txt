https://musavat.com/news/rusiya-xin-moskva-baki-ile-irevan-arasinda-munasibetlerin-normallasmasina-komek-edib_856061.html

Rusiya XİN: Moskva Bakı ilə İrəvan arasında münasibətlərin normallaşmasına kömək edib

 Rusiya XİN: Moskva Bakı ilə İrəvan arasında münasibətlərin normallaşmasına kömək edib           Rusiya Bakı ilə İrəvan arasında münasibətlərin normallaşmasına kömək edib. APA-nın Moskva müxbirinin verdiyi məlumata görə, bu barədə Rusiya Xarici İşlər Nazirliyinin 2021-ci ilin yekunları ilə bağlı yaydığı icmalda bildirilib. "Rusiya Bakı ilə İrəvan arasında münasibətlərin normallaşmasına, o cümlədən Azərbaycan-Ermənistan sərhədinin delimitasiyası və demarkasiyası üzrə ikitərəfli Komissiyanın yaradılması və habelə, Cənubi Qafqazda iqtisadi və nəqliyyat əlaqələrinin açılması kimi vəzifələrin həllinə yardım edib. Dekabrın 10-da Moskvada “3+3” formatında Məşvərət Regional Platformasının (üç Cənubi Qafqaz dövləti – Azərbaycan, Ermənistan, Gürcüstan, həmçinin, üç qonşu ölkə – Rusiya, Türkiyə, İran) hələlik Gürcüstanın iştirakı olmadan təsis iclası keçirilib", - deyə Rusiya XİN-in məlumatında qeyd olunub.  
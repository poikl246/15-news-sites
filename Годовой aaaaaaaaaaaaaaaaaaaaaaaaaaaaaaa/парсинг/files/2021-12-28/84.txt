https://musavat.com/news/bayram-gunleri-qarabagda-texribat-gozlenilir-cingiz-qenizade-canli-da_855954.html

Bayram günləri Qarabağda təxribat gözlənilir? Çingiz Qənizadə CANLI-da

 Bayram günləri Qarabağda təxribat gözlənilir? Çingiz Qənizadə CANLI-da           Ermənistanın baş naziri Nikol Paşinyanın Qarabağın son statusunun dəqiqləşdirilməsinin Azərbaycan Konstitusiyası əsasında baş verməli olduğunu bildirməsindən sonra Xankəndi separatçıları ilə İrəvan arasında qarşıdurmanın daha da kəskinləşməsi müşahidə edilir. Bəzi şərhçilərin fikrincə, Arutyunyan Paşinyanın Qarabağdakı kreaturasıdır, Ermənistan hakimiyyəti tez-tez bu gedişə əl atır: biz razıyıq, amma Qarabağda razı deyillər. Bəs separatçılarla İrəvan arasında gərginlikdən istifadə edə biləcəyikmi?Azərbaycanın axtarışa verdiyi bloger, “Wargonzo” layihəsinin yaradıcısı Semyon Peqov yenə də ölkəmizə qarşı öz təxribatçı əməllərini davam etdirir. Bu dəfə onun “Wargonzo” teleqram kanalı yazıb ki, Prezident İlham Əliyevin Hadrutda açılışını etdiyi “Komandos” hərbi hissəsi guya Türkiyə hərbi bazasıdır, əsgərlər də Türkiyə əsgərləridir, Azərbaycan özü belə bir hərbi hissə açmaq gücündə deyilmiş. Bu yalanla nəyə xidmət edirlər?Müdafiə naziri Zakir Həsənov bayram günləri ayıq-sayıqlığı artırmağı tapşırıb, sülhməramlılara güvənsizliyə görə yeni təxribatlar istisna deyil. Bakı sülhməramlılarla bağlı nədən razı, nədən narazıdır? Bu gün Sankt-Peterburqda MDB dövlət başçılarının qeyri-rəsmi sammiti olacaq: Putinin sədrlik edəcəyi sammit çərçivəsində Əliyevlə Paşinyan da görüşü gözlənilir. Yekun sülh sazişi barədə müzakirə olacaqmı?Bu arada Qarabağdakı separatçı-terrorçu rejim dekabrın 28-də Xankəndidə “beynəlxalq turnir” təşkil edəcək. Turnirdə Xankəndidəki erməni idmançılarla yanaşı, Ermənistan və İrandan da qatılanlar olacaq. Bu idmançılar Xankəndinə necə gedəcək, yaxud onlara getmələri üçün niyə şərait yaradılacaq? Görünür ki, Tehranda hələ də separatçılara dəstək strategiyasından əl çəkmək istəməyənlər var.Bu gün TVMusavat-ın saat 16:10-da canlı efirində Demokratiya və İnsan Hüquqları Komitəsinin sədri, hüquq üzrə fəlsəfə doktoru Çingiz Qənizadə ilə yuxarıdakı suallara cavab tapmağa çalışacağıq. Həmçinin, “Tərtər işi”, əfv gözləntiləri müzakirə masamızda var. Müzakirədə tamaşaçılarımız da iştirak edəcək. Facebook səhifəsinin ünvanı: https://www.facebook.com/NewMusavat  Youtube səhifəsinin ünvanı: https://www.youtube.com/user/TVmusavat  Musavat.com  
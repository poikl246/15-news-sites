https://musavat.com/news/floridada-surucu-avtomobili-piyadalarin-uzerine-surub-iki-usaq-olub_855813.html

Floridada sürücü avtomobili piyadaların üzərinə sürüb, iki uşaq ölüb

 Floridada sürücü avtomobili piyadaların üzərinə sürüb, iki uşaq ölüb            ABŞ-ın Florida ştatının Vilton Manors şəhərində avtomobili yüksək sürətlə idarə edən sürücü onu piyadaların üzərinə sürüb. Nəticədə iki uşaq hadisə yerində həlak olub, üç uşaq isə müxtəlif dərəcəli bədən xəsarətləri alıb. “Report” xəbər verir ki, bu barədə yerli hakimiyyət orqanlarına istinadən “Sun Sentinel” qəzeti məlumat yayıb. Yaralı uşaqlar xəstəxanaya aparılıblar. Qeyd olunub ki, hadisə ilə bağlı araşdırma yerli polis idarəsi tərəfindən aparılır. Cinayəti törədən sürücü hadisə yerindən qaçıb. Naməlum sürücünün tapılaraq istintaqa cəlb olunması istiqamətində əməliyyat-axtarış tədbirləri aparılır.  
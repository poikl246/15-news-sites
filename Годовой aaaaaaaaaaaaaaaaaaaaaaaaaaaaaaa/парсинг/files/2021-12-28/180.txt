https://musavat.com/news/arvadini-oldurmeye-cehdde-teqsirlendirilen-sexsin-mehkemesi-baslayir_855834.html

Arvadını öldürməyə cəhddə təqsirləndirilən şəxsin məhkəməsi başlayır

 Arvadını öldürməyə cəhddə təqsirləndirilən şəxsin məhkəməsi başlayır            Bakıda arvadını öldürməyə cəhddə təqsirləndirilən Xalid Hüseynovun cinayət işi üzrə ibtidai istintaq başa çatıb. APA xəbər verir ki, təqsirləndirilən şəxs barəsində toplanan cinayət işi materialları baxılması üçün Bakı Ağır Cinayətlər Məhkəməsinə göndərilib. Cinayət işi hakim Səbuhi Hüseynovun icraatına verilib. Qeyd edək ki, bu il sentyabrın 12-i, saat 22 radələrində paytaxtın Binəqədi rayonu, Bağpark küçəsi, Zeytunluq massivində 1996-cı il təvəllüdlü Təhminə Hüseynovaya bıçaqla xəsarətlər yetirilməsi barədə rayon prokurorluğuna məlumat daxil olub. Aparılmış araşdırmalarla zərərçəkmişin əri Xalid Hüseynovun şəxsi münasibətlər zəminində aralarında yaranmış mübahisə zamanı Təhminə Hüseynovaya bıçaqla xəsarətlər yetirərək onu qəsdən öldürməyə cəhd etməsinə əsaslı şübhələr müəyyən edilib. Faktla bağlı Binəqədi rayon prokurorluğunda Cinayət Məcəlləsinin 29, 120.1-ci (qəsdən adam öldürməyə cəhd etmə) maddəsi ilə cinayət işi başlanıb. Xalid Hüseynov şübhəli şəxs qismində tutularaq istintaqa cəlb olunub.  
https://musavat.com/news/azerbaycan-prezidenti-bizim-qonsu-dovletlerle-ugurla-inkisaf-eden-elaqelerimiz-dostluq-emekdasliq-uzerinde-qurulub_856698.html

Azərbaycan prezidenti: Bizim qonşu dövlətlərlə uğurla inkişaf edən əlaqələrimiz dostluq, əməkdaşlıq üzərində qurulub

 Azərbaycan prezidenti: Bizim qonşu dövlətlərlə uğurla inkişaf edən əlaqələrimiz dostluq, əməkdaşlıq üzərində qurulub           Bizim qonşu dövlətlərlə əlaqələrimiz uğurla inkişaf etdi. Bu əlaqələr ənənəvi olaraq dostluq, əməkdaşlıq üzərində qurulub. Türkiyə ilə bu il imzalanmış Şuşa bəyannaməsi Türkiyə-Azərbaycan əlaqələrini rəsmən müttəfiqlik səviyyəsinə qaldırır, halbuki faktiki olaraq bu, müttəfiqlik əlaqələri idi, amma bu, artıq rəsmən təsdiqləndi və əlbəttə ki, bu bəyannamənin Şuşa şəhərində imzalanmasının xüsusi mənası var idi. Musavat.com xəbər verir ki, bu fikirləri Prezident İlham Əliyev Dünya Azərbaycanlılarının Həmrəylik Günü və Yeni il münasibətilə müraciətində səsləndirib. Dövlətimizin başçısı deyib: “Rusiya ilə əlaqələrimiz uğurla inkişaf edir. Əminəm ki, növbəti dövrdə Rusiya ilə də bizim əlaqələrimiz daha yüksək səviyyəyə rəsmən qaldırılacaqdır. Digər qonşularla, İran və Gürcüstanla daim təmaslar əsnasında, fikir mübadiləsi əsnasında dostluq və tərəfdaşlıq əlaqələri daha da inkişaf etmişdir. Artıq regionda çoxtərəfli əməkdaşlıq platformu formalaşır və əlbəttə ki, bu, bizim maraqlarımıza cavab verir”.  
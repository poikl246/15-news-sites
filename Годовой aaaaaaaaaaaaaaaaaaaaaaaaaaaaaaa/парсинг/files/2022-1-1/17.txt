https://musavat.com/news/ramiz-abutalibov-vefat-etdi_856790.html

Ramiz Abutalıbov vəfat etdi

 Ramiz Abutalıbov vəfat etdi           Azərbaycanın dəyərli aydınlarından biri, Xalq Cümhuriyyətinin yorulmaz araşdırmaçısı Ramiz Abutalıbov dünyasını dəyişib. Bu barədə kinorejissor Tahir Tahiroviç sosial şəbəkə hesabında məlumat yayıb. Bildirilir ki, dəyərli ziyalımız 1 yanvar 2022–ci ildə, axşam saatlarında Moskvada vəfat edib. Qeyd edək ki, R.Abutalıbov bir müddət öncə yıxılaraq ağır xəsarət aldığı üçün reanimasiyaya yerləşdirilmişdi. Ramiz Abutalıb oğlu Abutalıbov; 27 oktyabr 1937-ci ildə anadan olmuşdu. 1–ci dərəcəli müşavir-diplomat, ictimai xadim, H.Z.Tağıyev adına Milli mükafat laureatı (1994), Prezident təqaüdçüsü (2016-cı ildən) olan R.Abutalıbov YUNESKO-da da çalışıb. Bu barədə xatirələrində bildirirdi ki, YUNESKO-dakı araşdırmalar aparan zaman əldə etdiyi 240 kiloqramdan çox arxiv materiallarını Bakıya göndərib. YUNESKO katibliyinin sabiq işlər müdiri olan Ramiz Abutalıbov Əlimərdan Topçubaşov, Ceyhun Hacıbəyli, Əhməd bəy Ağaoğlu haqqında materialları Azərbaycan Demokratik Respublikası haqqında Fransa mətbuatında çap olunan məqalələri, nadir fotoşəkilləri ilk dəfə üzə çıxarıb. Allah rəhmət eləsin!Musavat.com  
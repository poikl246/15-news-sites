https://musavat.com/news/azerbaycanlilar-qazaxistandaki-hadiseler-barede-ne-dusunurler-videosorgu_857651.html

Azərbaycanlılar Qazaxıstandakı hadisələr barədə nə düşünürlər?-VİDEOSORĞU

 Azərbaycanlılar Qazaxıstandakı hadisələr barədə nə düşünürlər?-VİDEOSORĞU             Qazaxıstanda son günlər baş verən hadisələr Azərbaycanda da həssaslıqla izlənir. Qarabağın işğaldan azad edilməsindən sonra ideologiyasız qalmış siyasi müxalifət bu hadisələrin dolayı təsirindən bir qədər canlanmış görünür. Azərbaycanın sakit,hadisəsiz şəhər və kəndlərində oturaraq qaynayan, qana çalxanan Qazaxıstandan sosial mediada status partladanların bəziləri eyni iğtişaşları öz ölkələri üçün də arzuladıqlarını gizlətmirlər. Ermənilər qarşısında qazandığımız qələbədən sonra hansı həssas bir dönəmə girdiyimizi vətəndaş kimi unudanlar sanki anlamırlar ki, Azərbaycanda hər hansı bir siyasi qarşıdurma, küçə iğtişaşları 30 illik bir fasilədən sonra əldə etdiyimiz hərbi nəticələri sıfırlaya, Ermənistanı dirçəldə və revanşa təhrik edə bilər.  Radikal siyasi müxalifət öz mövqeyini büruzə verdi. Hətta bəzi partiya rəhbərləri Qazaxıstan iqtidarının öz ölkəsini böhrandan çıxartmaq addımlarına əsəbiləşdi, hakimiyyətin başında dayananları “qorxaq arvad”, “xain” və s. adlandırdı. Onların düşüncəsinə görə, Qazaxıstan iqtidarı dərhal istefaya getməli, hakimiyyət də küçədə iğtişaş törədən başıpozuq etirazçılara verməlidir. Bəs, paytaxt Bakının küçələrində hərəkət edən və rastgələ danışdırdığımız vətəndaşlarımız Qazaxıstandakı hadisələr barədə nə düşünürlər və bu cür hadisələri öz ölkələrində də arzu edirlərmi?    Musavat.com mövzu ilə bağlı əməkdaşlarımızın hazırladığı video-reportajı təqdim edir:  Nigar HƏSƏNLİAlim LİFTİYEVMusavat.com  
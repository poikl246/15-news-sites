https://musavat.com/news/aztelekom-susada-filial-acib_857629.html

“Aztelekom” Şuşada filial açıb

 “Aztelekom” Şuşada filial açıb           Rəqəmsal İnkişaf və Nəqliyyat Nazirliyinə (NRYTN) məxsus “Aztelekom” MMC-də növbəti struktur islahatı aparılıb. “Report”un əldə etdiyi məlumata görə, qurumun azad edilmiş ərazilərdə ilk filialı olan “Şuşa” filialı fəaliyyətə başlayıb. Hələlik filial rəhbərliyinə təyinat yoxdur. Bununla da qurumun filiallarının sayı 6-ya çatdırılıb. Nazirlikdən “Report”un sorğusuna cavab olaraq fakt təsdiq edilib. Qeyd edək ki, bundan öncə şirkətin "Cənub Şirvan", "Şimal-Qərb", "Şimal-Şərq", "Aran" və "Dağlıq Şirvan" regional filialları yaradılıb. Xatırladaq ki, "Aztelekom"da struktur islahatları “Rəqəmsal transformasiya sahəsində idarəetmənin təkmilləşdirilməsi haqqında” Prezident İlham Əliyevin 27 aprel 2021-ci il tarixli Fərmanına uyğun olaraq aparılır. Filialların sayının 8-ə çatdırılması nəzərdə tutulur.  
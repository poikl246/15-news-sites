https://musavat.com/news/hyustonda-miqrantlari-sevmirler-erizelere-redd-cavabi-verilir_857591.html

Hyustonda miqrantları sevmirlər - ərizələrə rədd cavabı verilir

 Hyustonda miqrantları sevmirlər - ərizələrə rədd cavabı verilir           ABŞ-dakı 62 immiqrasiya məhkəməsinin yeni hesabatında bildirilir ki, Birləşmiş Ştatlarda qanuni əsaslarla qalmaq üçün Hyustonda sığınacaq verilməsi barədə işlərdə qalib gəlmək şansları çox cüzidir. AZƏRTAC xəbər verir ki, Hyuston immiqrasiya məhkəmələri 2016-2021-ci maliyyə illəri ərzində bu işlərin 89 faizindən 100 faizinə qədərinə rədd cavabı veriblər. Sirakuz Universiteti tərəfindən aparılmış təhlil göstərir ki, ölkədə sığınacaq verilməsi barədə 223.469 işə dair rədd qərarı çıxarılıb. Hyustondan olan immiqrasiya vəkili Rubi Pauers “Hyuston Kronikl”ə müsahibəsində bildirib ki, sığınacaq verilməsi barədə işlərə baxılması çox yorucudur, çünki sizə rədd cavabı veriləcəyi ehtimalının yüksək olmasını bildiyiniz halda müştərilərlə saatlarla söhbət aparmaq tələb olunur. Bəzi vəkillər sığınacaq verilməsi barədə işlərə ümumiyyətlə baxmaq istəmirlər. Sirakuz Universitetinin hesabatında Hyuston rayonundakı aşağı instansiya məhkəmələrinin hakimləri sığınacaq verilməsi barədə işlərin 96-98 faizinə rədd cavabı veriblər.  